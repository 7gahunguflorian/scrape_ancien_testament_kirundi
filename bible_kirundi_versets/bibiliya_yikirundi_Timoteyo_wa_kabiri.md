# Timoteyo wa kabiri
*83 inyandiko*
*Itariki: 2025-06-04 09:48:09*

**1.** Jewe Pawulo, intumwa ya Kristu Yezu biciye kw’igomba ry’Imana, hisunzwe umuhango w’ubuzima buboneka biciye kuri Kristu Yezu ,

**2.** ndakwandikiye wewe Timoteyo, umwana wanje nkunda cane .

**3.** Ndashimira Imana nkorera igikorwa ceranda nk’uko ba sogokuruza banje bayikoreye, mfise ijwi ryo mu mutima ridahumanye. Nguma ndakwibuka igihe ntakamba ijoro n’umurango.

**4.** Nibutse amosozi yawe, nca nkumbura kukubona kugira ngo nuzure umunezero.

**5.** Kuko nibuka ukwizera kwawe kutagira ubwiyorobetsi . Nyogokuru wawe Loyisi na nyoko wawe Enise ni bo babanje kugira ukwo kwizera, mugabo ndazi ntakeka ko nawe ugufise.

**6.** Ni co gituma ndakwibukije ngo utume ingabirano y’Imana iri muri wewe iguma yaka nk’umuriro, imwe waronka igihe nakurambikako ibiganza .

**7.** Imana ntiyaduhaye impwemu y’ubwoba , ahubwo yaduhaye impwemu ituma tugira ububasha , urukundo n’ubwenge buroranye.

**8.** Ntuterwe isoni rero n’intahe yerekeye Umukama wacu , canke ngo uterwe isoni nanje mpfunzwe ku bwiwe, ahubwo niwemere kwihanganira imibabaro ku bw’inkuru nziza wishimikije ububasha bw’Imana .

**9.** Yaradukijije yongera iduhamagaza umuhamagaro mweranda . Ntiyabigize kubera ibikorwa vyacu, ahubwo yabigize kubera umugambi wayo n’ubuntu bwayo buhebuje . Twagiriwe ubwo buntu biciye kuri Kristu Yezu imbere y’ibihe vya kera cane,

**10.** ariko ubu bwaribonekeje neza biciye ku kwerekanwa kw’Umukiza wacu Kristu Yezu , yakuyeho urupfu akongera akaduhishurira biciye ku nkuru nziza ingene tworonka ubuzima n’umubiri utabora .

**11.** Kubera iyo nkuru nziza, naragenywe ngo mbe umuvugabutumwa nongere mbe intumwa n’umwigisha .

**12.** Ni co gituma kandi nshikirwa n’iyi mibabaro , ariko ntibintera isoni . Ndazi uwo nizeye, kandi ndazi ntakeka yuko ashoboye kurinda ico namubikije gushika kuri wa musi .

**13.** Amajambo ngirakamaro wanyumvanye ugume uyafata nk’icitegererezo urabirako , ufise ukwizera n’urukundo biva ku kwunga ubumwe na Kristu Yezu.

**14.** Rinda iyo mbitso nziza biciye ku mpwemu nyeranda iba muri twebwe .

**15.** Nk’uko ubizi, abantu bose bo mu ntara ya Aziya barampevye, harimwo na Figelo na Herumojene.

**16.** Umukama agirire imbabazi abo mu rugo rwa Onesiforo kuko yanduhuye kenshi, kandi ntiyatewe isoni no kuba ndi mu munyororo.

**17.** Ahubwo igihe yari Roma yarandondeye hasi hejuru, arantora.

**18.** Umukama azotume agirirwa imbabazi imbere ya Yehova kuri wa musi. Kandi urazi neza ibikorwa vyose yakoze Efeso.

**2.** Wewe rero mwananje , guma wironsa ububasha biciye ku buntu buhebuje buri muri Kristu Yezu.

**2.** Ibintu wanyumvanye vyashigikiwe n’ivyabona vyinshi , ivyo bintu ubizeze abantu b’abizigirwa. Na bo bazoheza bakwize neza ibisabwa kugira bigishe abandi.

**3.** Niwemere gushikirwa n’imibabaro nk’umusoda mwiza wa Kristu Yezu.

**4.** Nta musoda aja mu bintu vy’urudandaza vyo mu buzima, kuko aba ashaka gushimwa n’uwamwinjije mu gisoda.

**5.** No mu nkino, uwuhiganwa wese yambikwa urugori ari uko yahiganywe akurikije amategeko .

**6.** Umurimyi akora cane ni we akwiye kuba uwa mbere mu kuronka ku vyeze.

**7.** Ugume uzirikana ivyo mvuga. Umukama azoguha ubushobozi bwo gutegera vyose.

**8.** Wibuke ko Yezu Kristu yazuwe mu bapfuye kandi ko yari uwo mu ruvyaro rwa Dawidi , nk’uko inkuru nziza namamaza ivyerekana .

**9.** Kubera iyo nkuru nziza, ndiko nshikirwa n’imibabaro kandi ndapfunzwe nk’inkozi y’ikibi . Ariko ijambo ry’Imana ntiriboshwe .

**10.** Ni co gituma mbandanya kwihanganira ibintu vyose ku bw’abatowe , kugira ngo na bo baronke ubukiriro buboneka biciye kuri Kristu Yezu, baronke n’ubuninahazwa bw’ibihe bidahera.

**11.** Iri jambo ni iryo kwizigirwa: mu vy’ukuri nimba twarapfanye na we, tuzobaho kandi turi kumwe na we .

**12.** Nitwabandanya kwihangana, tuzoganza turi kumwe na we . Nitwamwihakana, na we azotwihakana .

**13.** Tutabaye abizigirwa, we aguma ari umwizigirwa kuko adashobora kwihakana ico ari.

**14.** Guma ubibutsa ibi bintu, ubategeke imbere y’Imana kutarwana bapfa amajambo kuko ari ikintu ata co kimaze, kubera kigirira nabi abumviriza.

**15.** Ukore uko ushoboye kwose ngo wishikirize Imana nk’uwemewe, nk’umukozi atagira imvo n’imwe yo guteterwa, akoresha neza ijambo ry’ukuri .

**16.** Mugabo wamirire kure amajambo ata co amaze atukisha ibintu vyeranda , kuko atuma abantu barushiriza kutubaha Imana,

**17.** kandi ayo majambo azokwiragira nk’igisebe kiboze. Mu bayakwiragiza harimwo Himenayo na Fileto .

**18.** Abo bantu barataye ukuri, bakaba bavuga ko izuka rimaze kuba , kandi bariko baratembagaza ukwizera kwa bamwe.

**19.** Naho biri ukwo, umushinge ukomeye w’Imana uguma uhagaze, uriko ikidodo kivuga ngo «Yehova arazi abiwe », kandi ngo «Umuntu wese yitirirwa izina rya Yehova navavanure n’ibitagororotse.»

**20.** Mu nzu nini rero ntihabamwo gusa ibikoresho vy’inzahabu n’ivy’ifeza, mugabo harabamwo n’ivy’ibiti be n’ivy’ibumba. Bimwe bikoreshwa ibikorwa biteye iteka mugabo ibindi bigakoreshwa ibidateye iteka.

**21.** Umuntu rero niyitandukanya n’ivyo bikoresho vya kabiri, azoba igikoresho gikoreshwa ibikorwa biteye iteka, cejejwe, gifitiye akamaro nyeneco, giteguriwe igikorwa ciza cose.

**22.** Hunga rero ivyipfuzo vy’abakiri bato, mugabo ukurikirane ubugororotsi, ukwizera, urukundo, amahoro, uri kumwe n’abambaza Umukama n’umutima udahumanye.

**23.** Vyongeye, wamirire kure ibihari vy’ubupfu birimwo n’ukutamenya kuko uzi yuko bivyura intambara.

**24.** Mugabo umushumba w’Umukama ntakwiye kurwana, ahubwo akwiye kuba umuntu yengenga kuri bose , ashoboye kwigisha, yigumya iyo agiriwe nabi ,

**25.** akigisha mu bwitonzi abantu batoroshe . Hari aho Imana yotuma bigaya bakamenya neza ukuri ,

**26.** bakagarura ubwenge bakava mu mutego wa Shetani , kubera ko yabafashe ari bazima ngo bakore ivyo agomba .

**2.** Kuko abantu bazoba bikunda, bakunda amahera, bishima, bibona, bavuga nabi Imana n’abantu , bagambararira abavyeyi, ari intashima, ibihemu,

**3.** Mugabo umenye yuko mu misi ya nyuma hazobaho ibihe bitoroshe kandi bigoye kwihanganira.

**3.** badakunda ababo, badashaka kwumvikana na gato, bambika ibara abandi, batigumya, ari inkazi, badakunda iciza,

**4.** bagirira nabi abagenzi babo , ari intumva, bivyimvya, bakunda ivyo kwinezereza aho gukunda Imana,

**5.** basa n’abantu bubaha Imana mugabo ntibabeho nk’abayubaha . Abo rero ubace kure.

**6.** Muri abo ni ho hava ba bantu bacengetera ku rwenge mu ngo, bakigarurira abagore bagoyagoya baremerewe n’ibicumuro kandi batwarwa n’ivyipfuzo bitandukanye.

**7.** Abo bagore bama biga yamara ntibigera bamenya neza ukuri.

**8.** Abo bantu barwanya ukuri nka kumwe Yane na Yambure barwanya Musa. Ni abantu bononekaye rwose mu bwenge, abantu batemerwa n’Imana mu bijanye n’ukwizera.

**9.** Yamara rero, ntibazorenga aho kuko ubusazi bwabo buzokwibonekeza cane kuri bose, nk’uko vyagenze kuri abo bagabo babiri .

**10.** Mugabo wewe warakurikiraniye hafi inyigisho yanje, ingene mbayeho , intumbero yanje mu buzima, ukwizera kwanje, ukwiyumanganya kwanje, urukundo rwanje, ukwihangana kwanje,

**11.** uruhamo n’imibabaro vyanshikiye Antiyokiya , muri Ikoniyo n’i Lusitira . Narihanganiye urwo ruhamo kandi Umukama yararunkijije rwose uko rungana .

**12.** Mu vy’ukuri, abo bose bipfuza kubaho bihebera Imana kandi bunze ubumwe na Kristu Yezu na bo nyene bazohamwa .

**13.** Mugabo abantu b’ababisha be n’abiyorobetsi bazogenda barushiriza kuba babi, bazimiza bongera bazimizwa .

**14.** Ariko weho, ugume mu vyo wize, wumvishijwe maze ukavyemera , kuko uzi neza ababikwigishije.

**15.** Urazi kandi ko guhera mu buhinja wamenye ivyanditswe vyeranda , bimwe bishobora gutuma uba inkerebutsi biciye ku kwizera Kristu Yezu maze ukaronka ubukiriro .

**16.** Ivyanditswe vyose vyahumetswe n’Imana kandi ni ngirakamaro mu kwigisha , mu gukosora umuntu, mu kugorora ibintu no mu gutoza indero hisunzwe ibigororotse ,

**17.** kugira umuntu w’Imana abe uwubishoboye neza, afise ibikenewe vyose kugira akore igikorwa ciza cose.

**2.** wamamaze rya jambo , uvyihatire mu bihe vyiza no mu bihe bigoye, ukosore , wihanize, uhimirize. Ubigirane ukwihangana kwose n’ubuhanga bwo kwigisha .

**3.** Kuko hazoshika igihe aho abantu batazokwihanganira ya nyigisho ngirakamaro . Ahubwo bazokwisunga ivyipfuzo vyabo bironderere abigisha babagaza amatwi .

**4.** Imbere y’Imana na Kristu Yezu, umwe azocira imanza abazima n’abapfuye , kandi biciye ku kwerekanwa kwa Kristu n’Ubwami bwiwe , ndagutegetse nshimitse ngo

**4.** Bazokwica amatwi ngo ntibumve ukuri, bumvirize inkuru z’ibinyoma.

**5.** Ariko weho, uzigame ubwenge bwawe muri vyose, wihanganire imibabaro , wamamaze inkuru nziza , ushitse neza igikorwa ceranda wajejwe .

**6.** Jeho ubu ndiko ndasukwa nk’ishikanwa ry’ikinyobwa , kandi igihe c’ukubohorwa kwanje kiregereje.

**7.** Nararwanye ya ntambara nziza , ndiruka mw’isiganwa kugeza kw’iherezo , ndagumya ukwizera.

**8.** Kuva ubu, mbikiwe urugori rw’ubugororotsi . Umukama, wa mucamanza agororotse , azorumpa kuri wa musi nk’impembo . Yamara si jewe jenyene, ahubwo ruzohabwa n’abo bose bakunze ukwerekanwa kwiwe.

**9.** Kora uko ushoboye kwose uze kundaba vuba.

**10.** Kuko Dema yantaye kubera yuko yakunze ivy’iki gihe akaja Tesalonika, Keresansi aja Galatiya, Tito na we aja Dalumatiya.

**11.** Luka wenyene ni we ari kumwe nanje. Uzozanane na Mariko kuko amfasha mu gikorwa c’Imana.

**12.** Mugabo Tikiko namutumye Efeso.

**13.** Niwaza uzonzanire wa mutamana nasigira Karupo Tirowa, na ya mizingo y’ibitabu, canecane iyikozwe mu nsato.

**14.** Alegizandere wa mucuzi w’umujumpu yarangiriye nabi cane. Yehova azomwishura ibihwanye n’ivyo yakoze .

**15.** Nawe uramubako maso kuko yarwanije ubutumwa bwacu bimwe bikabije.

**16.** Igihe niburanira ubwa mbere nta n’umwe yaje kunshigikira, ahubwo bose barantaye. Ntibaze babihorwe.

**17.** Mugabo Umukama yahagaze hafi yanje anyuzuza ububasha kugira ngo biciye kuri jewe, igikorwa co kwamamaza inkuru nziza kirangurwe bimwe bishitse kandi amahanga yose yumve iyo nkuru nziza . Vyongeye nararokowe mu kanwa k’intambwe .

**18.** Umukama azonkiza igikorwa cose c’ububisha yongere andokore ku bw’Ubwami bwiwe bwo mw’ijuru . Naninahazwe gushika ibihe bidahera. Amen.

**19.** Undamukirize Prisika na Akwila be n’abo mu rugo rwa Onesiforo .

**20.** Erasito yagumye Korinto, mugabo Tirofimo namusize Mileto arwaye.

**21.** Ukore uko ushoboye kwose uzoshike imbere y’urushana.

**22.** Umukama abane nawe kubera umutima werekana. Ubuntu bwiwe buhebuje bubane namwe.

