# Yohani wa mbere
*104 inyandiko*
*Itariki: 2025-06-04 09:53:55*

**1.** Turabandikiye ku vyerekeye icamyeho kuva mu ntango, ico twumvise, ico twabonye n’amaso yacu, ico twitegereje neza n’amaboko yacu akagikorakora. Tubandikiye ku vyerekeye ijambo ry’ubuzima .

**3.** Turabamenyesheje ico twabonye kandi twumvise , kugira ngo na mwebwe mwunge ubumwe natwe , nk’uko twunze ubumwe na Data hamwe n’Umwana wiwe Yezu Kristu .

**4.** Turabandikiye rero ivyo bintu kugira umunezero wacu ube uwuzuye.

**5.** Ng’ubu ubutumwa twamwumvanye, ari na bwo turiko turabamenyesha: Imana ni umuco , kandi nta mwiza na mukeyi uri muri yo.

**6.** Iyo tuvuze ngo «Twunze ubumwe na yo», mugabo tukabandanya kugendera mu mwiza, tuba turiko turabesha kandi ntituba twisunga ukuri .

**7.** Ariko nimba tugendera mu muco nk’uko na yo iri mu muco, aho rero tuba twunze ubumwe hagati yacu, kandi amaraso ya Yezu Umwana wayo aratwoza ibicumuro vyose .

**8.** Iyo tuvuze ngo «Nta gicumuro dufise», tuba turiko turibesha kandi nta kuri kuba kuri muri twebwe.

**9.** Imana ni inyizigirwa kandi iragororotse ku buryo itoreka kutubabarira ibicumuro vyacu no kutwoza ibibi vyacu vyose, mu gihe tuyaturiye ibicumuro vyacu .

**10.** Iyo tuvuze ngo «Ntitwacumuye», Imana tuba tuyigize umubeshi, kandi ijambo ryayo ntiriba riri muri twebwe.

**2.** Bane banje nkunda, ndabandikiye ibi bintu kugira ntimucumure. Ariko hagize uwucumura, turafise umufasha ari kumwe na Data, akaba ari Yezu Kristu , umugororotsi .

**2.** Uyo ni ikimazi c’ibicumuro vyacu gituma dusubiza hamwe n’Imana , mugabo si ibicumuro vyacu gusa ahubwo ni ivy’isi yose .

**3.** Iki ni co cerekana ko twamumenye: ni uko tubandanya kwubahiriza amabwirizwa yiwe.

**4.** Uwuvuga ngo «Naramumenye», mugabo ntiyubahirize amabwirizwa yiwe, aba ari umubeshi kandi nta kuri kuba kuri muri we.

**5.** Mugabo uwubahiriza ijambo ryiwe, urukundo rw’Imana ruba rwabaye vy’ukuri urutagira akanenge muri we . Ico ni co kitumenyesha yuko twunze ubumwe na we .

**6.** Uwuvuga ko aguma yunze ubumwe na we, abwirizwa kuguma abaho nk’uko Yezu yabayeho .

**7.** Bavukanyi nkunda, sindabandikiye ibwirizwa rishasha, ahubwo ndabandikiye ibwirizwa rya kera mwumvise kuva mu ntango . Iryo bwirizwa rya kera ni rya jambo mwumvise.

**8.** Ariko kandi ndabandikiye ibwirizwa rishasha, iryo ubwiwe yakurikije kandi na mwebwe mukaba muriko murarikurikiza, kuko umwiza uriko urarengana, umuco na wo ukaba wamaze gukayangana .

**9.** Uwuvuga ko ari mu muco mugabo akanka mwenewabo, aracari mu mwiza .

**10.** Uwukunda mwenewabo, aguma mu muco kandi nta kintu na kimwe kimutsitaza .

**11.** Ariko uwanka mwenewabo, aba ari mu mwiza kandi agendera mu mwiza . Ntazi iyo aja , kuko umwiza wamuhumye amaso.

**12.** Ndabandikiye bane banje, kuko mwababariwe ibicumuro vyanyu kubera izina ryiwe .

**13.** Ndabandikiye mwebwe ba sebibondo, kuko mwamenye umwe ariho kuva mu ntango. Ndabandikiye mwebwe abasore, kuko mwatsinze wa mubisha . Ndabandikiye mwebwe abana bato, kuko mwamenye Data .

**14.** Ndabandikiye mwebwe ba sebibondo, kuko mwamenye umwe ariho kuva mu ntango. Ndabandikiye mwebwe abasore, kuko mukomeye kandi ijambo ry’Imana rikaguma muri mwebwe , kandi mukaba mwaratsinze wa mubisha .

**15.** Ntimukunde isi canke ibintu biri mw’isi . Nimba umuntu akunda isi, urukundo rwa Data ntiruba ruri muri we .

**16.** Kuko ibintu vyose biri mw’isi, ni ukuvuga ivyipfuzo vy’umubiri , ivyipfuzo vy’amaso no guhayagiza ivyo umuntu atunze , bidakomoka kuri Data, ahubwo bikomoka mw’isi.

**17.** Vyongeye, iyi si iriko irahera hamwe n’ivyipfuzo vyayo , ariko uwukora ukugomba kw’Imana yamaho ibihe vyose .

**18.** Bane banje, iyi ni isaha ya nyuma. Mwarumvise ko antikristu ariko araza , ariko n’ubu haramaze kuboneka ba antikristu benshi . Ivyo rero biratwereka ko iyi saha ari iya nyuma.

**19.** Baratuvuyemwo, mugabo ntibari abacu . Iyo baba bari abacu bari kugumana natwe. Ariko baratuvuyemwo kugira biboneke ko bose atari abacu .

**20.** Mwararobanuwe na wa mweranda , kandi mwese murafise ubumenyi.

**21.** Sindabandikiye kubera mutazi ukuri , ahubwo ndabandikiye kubera mukuzi no kubera ata kinyoma gikomoka mu kuri .

**22.** Ni nde none ari umubeshi? Si uwuhakana ko Yezu ari Kristu ? Uwo ni we antikristu , uwuhakana Data n’Umwana.

**23.** Umuntu wese ahakana Umwana, ntiyunze ubumwe na Data . Mugabo umuntu wese yemera icese Umwana , aba yunze ubumwe na Data .

**24.** Ariko mwebwe, ivyo mwumvise kuva mu ntango bitegerezwa kuguma muri mwebwe . Ivyo mwumvise kuva mu ntango nivyaguma muri mwebwe, muzokwunga ubumwe n’Umwana, mwongere mwunge ubumwe na Data.

**25.** Vyongeye, iki ni co ubwiwe yadusezeraniye: ubuzima budahera .

**26.** Ndabandikiye ivyo bintu kubera abariko baragerageza kubazimiza.

**27.** Ariko mwebwe, Imana yarabarobanuje impwemu, kandi iyo mpwemu iguma muri mwebwe kandi ntimukeneye umuntu n’umwe abigisha. Mugabo iyo mpwemu mwahawe na we irabigisha ibintu vyose , kandi ni iy’ukuri, nta kinyoma kiri muri yo. Nimugume rero mwunze ubumwe na we , nk’uko iyo mpwemu yabibigishije.

**28.** Rero bane banje, nimugume mwunze ubumwe na we, kugira niyashirwa ahabona tuze tuvugane umwidegemvyo , ntituve imbere yiwe n’ibimaramare.

**29.** Nimba muzi ko agororotse, murazi kandi ko umuntu wese aguma akora ibigororotse aba yavyawe n’Imana .

**2.** Bavukanyi nkunda, ubu turi abana b’Imana , ariko ico tuzoba ntikirahishurwa . Mugabo turazi ko niyamara guhishurwa tuzomera nka yo, kuko tuzoyibona nk’uko nyene iri.

**3.** Raba urukundo Data yadukunze uko rungana , ku buryo twitwa abana b’Imana ! Kandi ico nyene ni co turi. Ni co gituma isi itatuzi , kuko itamenye Imana .

**3.** Umuntu wese afise ico cizigiro gishingiye kuri yo , arityorora nk’uko na yo ityoroye.

**4.** Umuntu wese aguma akora igicumuro aba ariko aragarariza amategeko, kandi igicumuro ni ubugarariji.

**5.** Murazi kandi ko Yezu yahishuwe kugira akureho ibicumuro vyacu , kandi ntiyigeze acumura.

**6.** Umuntu wese aguma yunze ubumwe na we ntaguma acumura . Umuntu wese aguma acumura ntiyamubonye canke ngo amumenye.

**7.** Bane banje, ntihagire uwubazimiza. Uwuguma akora ibigororotse aba ari umugororotsi nk’uko uyo na we ari umugororotsi.

**8.** Uwuguma acumura aba akomoka kuri Shetani , kuko Shetani yamye acumura kuva mu ntango . Iki ni co catumye Umwana w’Imana aza : ni ukugira asambure ibikorwa vya Shetani .

**9.** Umuntu wese yavyawe n’Imana ntaguma acumura , kuko urubuto rw’Imana ruguma muri we. Ntaguma acumura, kuko yavyawe n’Imana .

**10.** Ng’iki icerekana abana b’Imana n’abana ba Shetani : uwutaguma akora ibigororotse ntakomoka ku Mana, eka mbere n’uwudakunda mwenewabo .

**11.** Ng’ubu ubutumwa mwumvise kuva mu ntango: ni uko dutegerezwa gukundana ,

**12.** ntitumere nka Kayini yakomoka kuri wa mubisha akica mwenewabo . None yamwiciye iki? Ni uko ibikorwa vyiwe vyari bibi , ariko ivya mwenewabo bikaba vyari vyiza .

**13.** Bavukanyi, ntimutangazwe n’uko isi ibanka .

**14.** Turazi ko twavuye mu rupfu tukaja mu buzima , kuko dukunda abavukanyi bacu . Uwudakundana aguma mu rupfu .

**15.** Umuntu wese yanka mwenewabo ni umwicanyi , kandi murazi ko ata mwicanyi azoronka ubuzima budahera .

**16.** Ng’iki icatumenyesheje urukundo: ni uko Yezu Kristu yatwiguze . Natwe rero dutegerezwa kwigura abavukanyi bacu .

**17.** Ariko uwufise ibintu vyo muri iyi si hanyuma akabona mwenewabo ari mu bukene mugabo ntamwumvire impuhwe, yovuga gute ko akunda Imana ?

**18.** Bane banje, ntidukwiye gukundana mu majambo canke ku karimi , ahubwo dukwiye gukundana mu bikorwa no mu kuri .

**19.** Ivyo ni vyo bizotwereka ko turi mu kuri, kandi tuzohumuriza imitima yacu imbere y’Imana

**20.** ku kintu cose imitima yacu yotwagiriza, kuko Imana iruta imitima yacu kandi ikaba izi ibintu vyose .

**21.** Bavukanyi nkunda, nimba imitima yacu itatwagiriza, turavugana umwidegemvyo imbere y’Imana ,

**22.** kandi ico tuyisavye cose irakiduha , kuko twubahiriza amabwirizwa yayo kandi tugakora ibiyihimbara.

**23.** Kanatsinda, iri ni ryo bwirizwa yaduhaye: ni uko twizera izina ry’Umwana wayo Yezu Kristu kandi tugakundana , nk’uko yabidutegetse .

**24.** Vyongeye, uwubahiriza amabwirizwa y’Imana aguma yunze ubumwe n’Imana, kandi Imana iguma yunze ubumwe na we . Kandi turazi ko iguma yunze ubumwe natwe biciye ku mpwemu yaduhaye.

**2.** Ng’iki ikizobereka ko ijambo ryahumetswe riva ku Mana: ijambo ryose ryahumetswe ryemera ko Yezu Kristu yaje afise umubiri, riba riva ku Mana .

**3.** Mugabo ijambo ryose ryahumetswe ritemera icese Yezu, ntiriba riva ku Mana . Iryo riba ari ijambo ryahumetswe na antikristu, uwo mwumvise ko ariko araza , ubu rikaba rimaze gushika mw’isi .

**4.** Bavukanyi nkunda, ntimwemere ijambo ryose ryahumetswe , ahubwo nimusuzume amajambo yose yahumetswe kugira mumenye ko ava ku Mana , kuko abahanuzi b’ikinyoma benshi badutse mw’isi .

**4.** Bane banje, mwebwe mukomoka ku Mana kandi mwaratsinze abo bahanuzi b’ikinyoma , kuko uwunze ubumwe namwe aruta uwunze ubumwe n’isi .

**5.** Bobo bakomoka mw’isi . Ni co gituma bavuga ivyiyumviro vy’isi, kandi isi irabumviriza .

**6.** Twebwe dukomoka ku Mana. Uwuzi Imana aratwumviriza , ariko uwudakomoka ku Mana ntatwumviriza . Ukwo ni ko dutandukanya ijambo ryahumetswe ry’ukuri n’ijambo ryahumetswe ry’ikinyoma .

**7.** Bavukanyi nkunda, tubandanye gukundana kuko urukundo ruva ku Mana, kandi umuntu wese akundana yavyawe n’Imana kandi arazi Imana .

**8.** Umuntu wese adakundana ntazi Imana, kuko Imana ari urukundo .

**9.** Uku ni ko Imana yatweretse ko idukunda: yararungitse Umwana wayo w’ikinege kw’isi kugira turonke ubuzima biciye kuri we .

**10.** Aha rero ni ho urukundo ruhagaze: si uko twakunze Imana, ahubwo ni uko yadukunze maze ikarungika Umwana wayo kugira abe ikimazi c’ibicumuro vyacu gituma dusubiza hamwe na yo .

**11.** Bavukanyi nkunda, ko Imana yadukunze gutyo, na twebwe rero tubwirizwa gukundana .

**12.** Nta muntu n’umwe yigeze kubona Imana . Tubandanije gukundana, Imana igumana natwe, kandi urukundo rwayo ruca ruba urutagira akanenge muri twebwe .

**13.** Iki ni co kitwereka ko tuguma twunze ubumwe n’Imana, na yo ikaguma yunze ubumwe natwe: ni uko yaduhaye impwemu yayo.

**14.** Vyongeye, twariboneye ko Data yarungitse Umwana wiwe ngo abe umukiza w’isi, kandi turabishingira intahe .

**15.** Uwemera ko Yezu ari Umwana w’Imana , Imana iguma yunze ubumwe na we, na we akaguma yunze ubumwe n’Imana .

**16.** Twaramenye twongera turizera ko Imana idukunda .

**17.** Ukwo ni ko urukundo rwagizwe urutagira akanenge muri twebwe, kugira tuze tuvugane umwidegemvyo ku musi w’urubanza, kuko uko ameze ari ko na twebwe tumeze muri ino si.

**18.** Nta bwoba buri mu rukundo , ahubwo urukundo rutagira akanenge rurirukana ubwoba, kuko ubwoba budutangira. Mu vy’ukuri, uwufise ubwoba ntaba aragirwa uwutagira akanenge mu rukundo .

**19.** Twebwe turakunda, kuko ari yo yabanje kudukunda .

**20.** Iyo umuntu avuze ngo «Ndakunda Imana», mugabo akanka mwenewabo, aba ari umubeshi . Kuko uwudakunda mwenewabo yabonye adashobora gukunda Imana atabonye .

**21.** Iri ni ryo bwirizwa yaduhaye: uwukunda Imana ategerezwa no gukunda mwenewabo .

**2.** Iki ni co kitwereka ko dukunda abana b’Imana : ni uko dukunda Imana kandi tukubahiriza amabwirizwa yayo.

**3.** Iki ni co gukunda Imana bisobanura: ni uko twubahiriza amabwirizwa yayo , kandi amabwirizwa yayo ntaremereye ,

**4.** kuko umuntu wese yavyawe n’Imana atsinda isi . Kandi icadufashije gutsinda isi, ni ukwizera kwacu .

**5.** Umuntu wese yizera ko Yezu ari we Kristu aba yavyawe n’Imana , kandi umuntu wese akunda Imana, ari na yo ituma iryo vuka riba, arakunda abavyawe na yo.

**5.** None ni nde atsinda isi ? Si uwizera ko Yezu ari Umwana w’Imana ?

**6.** Yezu Kristu yaje biciye ku mazi no ku maraso, ntiyaje biciye ku mazi yonyene , ahubwo yaje biciye ku mazi no ku maraso . Impwemu irabishingira intahe , kuko impwemu ihishura ukuri .

**7.** Hariho ibintu bitatu bishinga intahe:

**8.** impwemu , amazi n’amaraso , kandi vyose uko ari bitatu birahuza.

**9.** Nimba twemera intahe abantu bashinga, intahe Imana ishinga yoyo irahambaye kuruta. Iyo ntahe y’Imana rero ni iyo yashingiye Umwana wayo.

**10.** Umuntu yizera Umwana w’Imana arafise intahe yashingiwe n’Imana. Uwutizera Imana aba ayigize umubeshi , kuko atizera intahe Imana yashingiye Umwana wayo.

**11.** Iyi ni yo ntahe Imana ishinga: Imana yaraduhaye ubuzima budahera , kandi ubwo buzima buri mu Mwana wayo .

**12.** Uwunze ubumwe n’Umwana arafise ubwo buzima. Mugabo uwutunze ubumwe n’Umwana w’Imana ubwo buzima nta bwo afise .

**13.** Ndabandikiye ivyo bintu kugira mumenye ko mufise ubuzima budahera , mwebwe mwizera izina ry’Umwana w’Imana .

**14.** Ng’iki ico twizigiye tudakeka ku bijanye n’Imana : iyo tuyisavye ikintu cose gihuye n’ukugomba kwayo iratwumva .

**15.** Nimba tuzi ko itwumva ku kintu ico ari co cose tuyisavye, turazi ko tuzoronka ivyo twayisavye, kuko ari yo tuba twabisavye .

**16.** Umuntu niyabona mwenewabo ariko arakora igicumuro kidashikana ku rupfu, nasenge maze Imana izoha ubuzima uwo muvukanyi . Emwe izoha ubuzima abadakora igicumuro gishikana ku rupfu . Ariko hariho igicumuro gishikana ku rupfu. Nta n’umwe mbwiye ngo asenge ku bijanye n’ico gicumuro.

**17.** Ibitagororotse vyose ni igicumuro , ariko hariho igicumuro kitazana urupfu.

**18.** Turazi ko umuntu wese yavyawe n’Imana ataguma akora ibicumuro, ariko umwe yavyarwa n’Imana aramukingira, kandi wa mubisha ntashobora kumwigarurira .

**19.** Turazi ko dukomoka ku Mana, mugabo isi yose iganzwa na wa mubisha .

**20.** Ariko turazi ko Umwana w’Imana yaje , kandi yaraduhaye ubwenge kugira dushobore kumenya imwe y’ukuri. Turunze ubumwe n’imwe y’ukuri biciye ku Mwana wayo Yezu Kristu. Iyo ni yo Mana y’ukuri n’ubuzima budahera .

**21.** Bane banje, nimwirinde ibigirwamana .

