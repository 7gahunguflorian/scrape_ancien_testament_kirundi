# Abaheburayo
*302 inyandiko*
*Itariki: 2025-06-04 09:50:56*

**1.** Kera Imana yaravuganye na ba sogokuruza bacu mu bihe vyinshi no mu buryo bwinshi biciye ku bahanuzi .

**2.** Ariko muri iyi misi yavuganye natwe biciye ku Mwana wayo , uwo yagenye kuba samuragwa w’ibintu vyose , akaba ari na we yakoresheje mu gushiraho ibihe bitandukanye .

**3.** Ni we tubonerako ubuninahazwa bw’Imana kandi ni we shusho yerekana neza na neza ukuntu imeze . Ashigikira ibintu vyose biciye kw’ijambo ryayo ry’ububasha. Amaze kudukurako ibicumuro akadutyorora , yaciye yicara iburyo bwa Nyenicubahiro iyo hejuru .

**4.** Asigaye rero aruta cane abamarayika , kuko yatoranye izina ry’agahebuza riruta iryabo .

**5.** Nk’akarorero mu bamarayika, ni nde Imana yigeze kubwira iti: «Uri umwana wanje. Uyu musi ncitse so wawe »? Canke iti: «Nzomubera se, na we ambere umwana »?

**6.** Mugabo ku bijanye n’igihe izosubira kuzana Imfura yayo mw’isi, ivuga iti: «Kandi abamarayika b’Imana bose nibamwunamire .»

**7.** Vyongeye, ku bijanye n’abamarayika ivuga ngo: «Abamarayika bawe ubahindura impwemu, abasuku bawe ukabahindura urubeya rw’umuriro .»

**8.** Mugabo ku bijanye n’Umwana wayo, ivuga ngo: «Imana ni yo ntebe yawe y’ubwami gushika ibihe bidahera, kandi agakoni k’Ubwami bwawe ni agakoni k’ubutungane .

**9.** Wakunze ubugororotsi, wanka ubugarariji. Ni co gituma Imana, Imana yawe, yakurobanuje amavuta y’umunezero kuruta bagenzawe .»

**10.** Kandi ngo: «Ewe Mukama, mu ntango washizeho umushinge w’isi, kandi amaboko yawe ni yo yaremye ijuru.

**11.** Ivyo bizovaho ariko wewe uzokwamaho. Vyose bizohera nka kurya kw’ivyambarwa.

**12.** Uzobizinga nk’umutamana, nk’impuzu, kandi bizohindurwa. Ariko wewe ntiwigera uhinduka, n’imyaka yawe ntiyigera ihera .»

**13.** Mugabo mu bamarayika, ni nde Imana yigeze kuvugako ngo: «Icara iburyo bwanje, gushika abansi bawe ndabagize nk’intebe y’ibirenge vyawe »?

**14.** Mbega bose si ibiremwa vy’impwemu bikora igikorwa ceranda , vyatumwe gukorera abagiye kuzotorana ubukiriro?

**2.** Ni co gituma bikenewe ko twitwararika ivyo twumvise kuruta uko dusanzwe tubigira, ngo ntitwigere tuja kure y’ukwizera tutabiciye n’ikanda .

**2.** Ijambo ryavuzwe biciye ku bamarayika ryabonetse ko ari iryo kwizigirwa, kandi ibicumuro vyose n’ukugambarara kwose vyarahanywe hakurikijwe ubutungane .

**3.** Wumva none tuzorusimba gute nimba twafashe minenegwe ubukiriro buhambaye gutyo ? Kuko bwatanguye kuvugwa biciye ku Mukama wacu , maze abamwumvise baremeza ivy’ubwo bukiriro mu kubutumenyesha.

**4.** Imana na yo yaguma ishinga intahe biciye ku bimenyetso n’ibitangaza be n’ibikorwa vy’ububasha bitandukanye , biciye no ku mpwemu nyeranda yatanze nk’uko igomba .

**5.** Kuko abamarayika atari bo yahaye kuganza isi izoza , ari na yo turiko turavuga.

**6.** Mugabo hari icabona cavuze ahantu hamwe giti: «Umuntu ni iki ku buryo umwibuka? Canke umwana w’umuntu ni iki ku buryo umwitwararika ?

**7.** Habuze gato ngo umunganishe n’abamarayika. Wamwambitse urugori rw’ubuninahazwa n’icubahiro, wongera umushinga kugaba ibikorwa vy’amaboko yawe.

**8.** Vyose wabishize munsi y’ibirenge vyiwe ngo abiganze .» Kubera ko Imana yamuhaye ibintu vyose ngo abiganze , nta na kimwe itamuhaye kuganza . Ariko ubu ntituramubona aganza ibintu vyose .

**9.** Mugabo Yezu, umwe yashirwa munsi gatoyi y’abamarayika , ubu turamubona yambitswe urugori rw’ubuninahazwa n’icubahiro kubera ko yashikiwe n’urupfu . Biciye ku buntu buhebuje bw’Imana yarahonjeje urupfu ku bw’abantu bose .

**10.** Ibintu vyose biriho vyaremewe Imana kandi biriho biciye kuri yo. Kugira ngo abana bayo benshi bashikire ubuninahazwa , vyari bibereye ko ituma Yezu aca mu mibabaro ngo abe uwutunganye . Ni we Mboneza ibajana ku bukiriro .

**11.** Kuko uwuriko arabeza n’abariko barezwa bose bava kuri umwe , akaba ari co gituma adaterwa isoni no kubita benewabo

**12.** igihe avuga ngo: «Nzomenyesha izina ryawe benewacu. Nzogushemeza hagati mw’ishengero biciye ku ndirimbo .»

**13.** Avuga kandi ngo: «Nzomwizigira .» Yongerako ngo: «Ehe raba twe n’abana batoyi Yehova yampaye .»

**14.** Rero kubera ko abo «bana batoyi» ari abantu b’inyama n’amaraso , na we nyene yabaye nka bo , kugira ngo biciye ku rupfu rwiwe ahindure ubusa umwe afise uburyo bwo guteza urupfu , ni ukuvuga Shetani .

**15.** Vyongeye, kwari ukugira ngo aronse umwidegemvyo abo bose bahoze ari abaja ubuzima bwabo bwose kubera ugutinya urupfu .

**16.** Kuko vy’ukuri atariko afasha abamarayika, ahubwo ariko afasha uruvyaro rwa Aburahamu .

**17.** Ni co gituma vyabaye ngombwa ko amera nka «benewabo» mu mice yose , ngo acike umuherezi mukuru afise imbabazi kandi w’umwizigirwa akorera Imana, kugira atange ikimazi c’ibicumuro vy’abantu gituma basubiza hamwe na yo .

**18.** Kubera ko we ubwiwe yashikiwe n’imibabaro igihe yariko arageragezwa , arashoboye gutabara abariko barageragezwa .

**2.** Yari umwizigirwa ku wamugenye , nk’uko na Musa yari umwizigirwa mu nzu yose y’Imana .

**3.** Nuko rero bavukanyi beranda musangiye uguhamagarirwa ijuru , muzirikane ya ntumwa akaba n’umuherezi mukuru twemera , ari we Yezu .

**3.** Abonwa ko abereye ubuninahazwa kuruta Musa, kubera yuko uwubaka inzu afise iteka kuruta nya nzu.

**4.** Mu bisanzwe, inzu yose yubakwa n’umuntu, mugabo Imana ni yo yubatse ibintu vyose.

**5.** Musa rero yari umusuku w’umwizigirwa mu nzu yose y’Imana, igikorwa ciwe kikaba cerekeza ku bintu vyohavuye bivugwa mu nyuma.

**6.** Mugabo Kristu yari umwana w’umwizigirwa aganza inzu y’Imana. Ni twebwe inzu y’Imana , dukire gusa kuguma twumiye cane ku mwidegemvyo wacu wo kuvuga no ku cizigiro twiratira, gushika kw’iherezo.

**7.** Nk’uko rero impwemu nyeranda ibivuga , «uyu musi nimwumviriza ijwi ryayo,

**8.** ntimukomantaze imitima nka ca gihe mwantera ishavu ry’umururazi, nka wa musi mwangeza mu bugaragwa ,

**9.** aho ba sogokuruza banyu bangerageza bakansomborotsa naho bari barabonye ibikorwa vyanje mu kiringo c’imyaka 40 .

**10.** Ni co catumye nsesemwa n’uru runganwe, maze mvuga nti: “Imitima yabo iguma izimira, kandi ntibigeze bamenya inzira zanje.”

**11.** Naciye ndahira n’ishavu n’akantu nti: “Ntibazokwinjira mu karuhuko kanje .”»

**12.** Mwiyubare bavukanyi, kugira ntihagire n’umwe muri mwebwe ava kuri ya Mana nzima bigatuma agira umutima mubi utizera .

**13.** Ahubwo mugume muremeshanya ku musi ku musi, hacitwa «uyu musi », kugira ntihagire n’umwe muri mwebwe akomantaza umutima bivuye ku bubasha buhendana bw’igicumuro.

**14.** Kuko ducika vy’ukuri abasangira Kristu ari uko gusa twumiye rwose gushika kw’iherezo kuri kwa kujijuka twari dufise mu ntango .

**15.** Nakare tubwirwa ngo: «Uyu musi nimwumviriza ijwi ryayo, ntimukomantaze imitima nka ca gihe mwantera ishavu ry’umururazi .»

**16.** None ni bande bumvise yamara bakamutera ishavu ry’umururazi? Mbega si abavuye mu Misiri bose barongowe na Musa ?

**17.** Vyongeye, ni bande basesemye Imana mu myaka 40 ? Mbega si bamwe bacumura, imivyimba yabo ikagwa mu bugaragwa ?

**18.** Ni bande kandi yarahiye yuko batokwinjiye mu karuhuko kayo? Mbega si bamwe bagambarara?

**19.** Turabona rero ko batashoboye kukinjiramwo kubera ukutizera .

**2.** Kuko na twebwe twamenyeshejwe inkuru nziza cokimwe na bo. Mugabo ijambo bumvise nta co ryabamariye, kubera ko batagize ukwizera cokimwe n’abumvirije.

**3.** Twebwe abizeye turinjira koko muri nya karuhuko. Ku bijanye n’ako karuhuko yavuze iti: «Naciye ndahira n’ishavu n’akantu nti: “Ntibazokwinjira mu karuhuko kanje ”», naho ibikorwa vyayo vyarangiye kuva isi ishingwa .

**4.** Ko rero hakiriho umuhango wo kwinjira mu karuhuko kayo, tube maso kugira ntihagire n’umwe muri mwebwe aboneka ko atabereye uwo muhango .

**4.** Kuko ahantu hamwe yavuze ivy’umusi ugira indwi iti: «Maze ku musi ugira indwi, Imana iruhuka ibikorwa vyayo vyose .»

**5.** Ng’aha na ho yongera kuvuga ngo: «Ntibazokwinjira mu karuhuko kanje .»

**6.** Ko rero bigishoboka ko hagira abinjira muri ako karuhuko, kandi abo inkuru nziza yamenyeshejwe ubwa mbere bakaba batakinjiyemwo kubera ukugambarara ,

**7.** haciye igihe kirekire Imana yarongeye gushinga umusi kanaka mu kuvuga muri zaburi ya Dawidi ngo: «Uyu musi.» Nk’uko vyamaze kuvugwa, «uyu musi nimwumviriza ijwi ryayo, ntimukomantaze imitima .»

**8.** Kuko iyo Yosuwa abinjiza ahantu h’akaruhuko, Imana ntiba yaravuze mu nyuma ivy’uwundi musi.

**9.** Haracasigaye rero akaruhuko k’isabato ku bantu b’Imana .

**10.** Kuko umuntu yinjiye mu karuhuko k’Imana aba na we nyene aruhutse ibikorwa vyiwe, nk’uko Imana yaruhutse ivyayo .

**11.** Dukore uko dushoboye kwose rero ngo twinjire muri ako karuhuko, kugira ntihagire n’umwe akurikira iyo ngendo yo kugambarara .

**12.** Kuko ijambo ry’Imana ari rizima kandi rifise ububasha . Rirakarishe kuruta inkota iyo ari yo yose ikarishe impande zompi kandi ririnjira gushika aho ritandukanya ubuzima n’impwemu , rigatandukanya ingingo n’umusokoro. Rirashobora no gusuzuma ivyiyumviro n’imigambi vy’umutima.

**13.** Kandi nta kiremwa na kimwe gihishijwe imbere yayo . Ahubwo vyose biri gusa kandi vyashizwe ku mugaragaro imbere y’uwuzotubaza ivyo twakoze .

**14.** Ko rero dufise umuherezi mukuru akomeye yinjiye mw’ijuru, ari we Yezu Umwana w’Imana , tugume tuvuga ku mugaragaro ko tumwizera .

**15.** Kuko umuherezi mukuru dufise atari umuherezi adashobora gutahura ubugoyagoye bwacu . Ahubwo dufise umuherezi mukuru yagejejwe mu mice yose cokimwe natwe, mugabo akaba atagira igicumuro .

**16.** Twegere rero intebe y’ubuntu buhebuje bw’Imana dufise umwidegemvyo wo kuvuga , kugira tugirirwe imbabazi turonke n’imfashanyo ku gihe kibereye biciye ku buntu bwayo buhebuje.

**2.** Arashoboye kugirira impuhwe abakora amakosa kubera ukutamenya kuko na we nyene ahanzwe n’ubugoyagoye bwiwe bwite.

**3.** Kandi kubera ubwo bugoyagoye, abwirizwa gushikana amashikanwa y’ibicumuro vyiwe bwite nk’uko ashikana ay’ibicumuro vy’abandi bantu .

**4.** Umuntu si we yiha iryo teka ahubwo arironka gusa igihe Imana irimuhamagariye, nk’uko vyabaye kuri Aroni .

**5.** Kuko umuherezi mukuru wese atowe mu bantu agenwa kugira akorere Imana ku neza yabo , ashikane amashikanwa n’ibimazi ku bw’ibicumuro .

**5.** Na Kristu rero ntiyihaye iteka ryo kuba umuherezi mukuru, ahubwo yarihawe n’uwamubwiye ati: «Uri umwana wanje. Uyu musi ncitse so wawe .»

**6.** Ahandi hantu na ho avuga ngo: «Uri umuherezi ibihe vyose mu buryo bwa Melekisedeki .»

**7.** Igihe Kristu yaba kw’isi , yaratakambiye Umwe yari ashoboye kumukiza urupfu yongera aramusaba, hariko n’amaborogo akomeye be n’amosozi , kandi yarumviwe kubera ko yatinya Imana.

**8.** Naho yari umwana wayo, yarize kugamburuka biciye ku mibabaro yamushikiye .

**9.** Aho amariye kugirwa uwutagira akanenge , yacitse uwujejwe kuronsa ubukiriro bw’ibihe bidahera abamugamburukira bose ,

**10.** kuko Imana yamugize umuherezi mukuru mu buryo bwa Melekisedeki .

**11.** Turafise vyinshi twomuvugako kandi biragoye gusigura kuko musigaye muteba kwumva.

**12.** Naho ubu mwari mukwiye kuba muri abigisha, murakeneye kandi uwubigisha guhera ku ntango ibintu vy’ishimikiro vy’amajambo meranda y’Imana, kandi mwasubiye kuba abantu bakeneye amata, aho kurya ibifungurwa bigumye.

**13.** Erega umuntu wese abandanya gutungwa n’amata aba atazi ijambo ry’ubugororotsi, kuko aba ari umwana mutoyi .

**14.** Mugabo ibifungurwa bigumye ni ivy’abantu bahumuye, bamwe bakoresha ububasha bwabo bwo gutahura bakabumenyereza gutandukanya iciza n’ikibi.

**2.** inyigisho y’ivy’amabatisimu n’ivyo kurambikwako ibiganza , izuka ry’abapfuye n’urubanza rw’ibihe bidahera.

**3.** Kandi tuzotera tuja imbere, Imana ibishatse.

**4.** Kuko ku bijanye n’abigeze kumurikirwa , bagahonja ya ngabire ya gusa yo mw’ijuru, bakaronka impwemu nyeranda,

**5.** bagahonja rya jambo ryiza ry’Imana n’ibintu vy’ububasha bijanye n’igihe kizoza,

**6.** Ko rero twarenganye inyigisho z’intango zerekeye Kristu, dutere tuja imbere tugana ku buhumure , tutongera gushinga umushinge, ni ukuvuga ivy’ukwigaya ibikorwa ata co bimaze n’ukwizera Imana,

**6.** mugabo bakagwa , ntibishoboka ko bongera kuvyurwa ngo bigaye, kuko baba bongeye kwimanikira Umwana w’Imana no kumutetereza ku mugaragaro .

**7.** Ubutaka buraronka umuhezagiro uva ku Mana igihe bunyoye imvura ibugwako kenshi, bugaheza bugatanga ivyimburwa bifitiye akamaro ababurimirwa.

**8.** Mugabo iyo bwamye amahwa n’ibitovu, burahebwa kandi buba bwimirije kuvumwa. Amaherezo buraturirwa.

**9.** Ariko naho tuvuze gutyo ga bakundwa, turazi neza ko mwebwe bizobagendera neza kuruta abo baguye be n’uko muriko mukora ibintu bizobashikana ku bukiriro.

**10.** Kuko Imana igororotse, ikaba itokwibagira igikorwa canyu n’urukundo mwerekanye ko mukunda izina ryayo mu gukorera aberanda, n’ubu mukibandanya.

**11.** Mugabo dushaka ko umwe wese muri mwebwe yerekana umwete nk’uwo nyene mufise kugira mushire amazinda rwose ku vyerekeye ca cizigiro gushika kw’iherezo ,

**12.** kugira ntimube ibinebwe ahubwo mwigane abatorana ya mihango biciye ku kwizera n’ukwihangana.

**13.** Igihe Imana yaha Aburahamu umuhango, kubera ko itashobora kurahira uwundi muntu n’umwe ayiruta, yarirahiye yo ubwayo

**14.** iti: «Ni ukuri nzoguhezagira kandi nzokugwiza .»

**15.** Aburahamu amaze rero kwihangana, yarahawe uwo muhango.

**16.** Abantu barahira uwubaruta, kandi indahiro yabo ni yo irangiza impari zose kuko baba baronse icemezo cemewe n’amategeko .

**17.** Muri ubwo buryo nyene, igihe Imana yafata ingingo yo kurushiriza kwereka neza ba samuragwa b’umuhango ko umugambi wayo udahinduka, yarawemeje biciye ku ndahiro .

**18.** Yabigize kugira ngo biciye ku bintu bibiri bidahinduka ituremeshe cane twebwe abahungiye ku Mana, kugira tugumye ca cizigiro twashizwe imbere. Ku bijanye n’ivyo bintu bibiri, Imana ntishobora kubesha .

**19.** Ico cizigiro dufise kimeze nk’inanga y’ubuzima bwacu. Ni ic’ukuri kandi kirakomeye, kikaba kitwinjiza imbere tukarengana ya rido .

**20.** Aho hantu integuza yarahinjiye ku bwacu, ni ukuvuga Yezu , uwabaye umuherezi mukuru mu buryo bwa Melekisedeki ibihe vyose .

**2.** Aburahamu aca amuha ic’icumi c’ivyo yari yagaruje vyose. Ubwa mbere hoho izina ryiwe risobanura ngo «Umwami w’ubugororotsi.» Vyongeye, ni umwami wa Salemu, ni ukuvuga «Umwami w’amahoro.»

**3.** Kubera ko atagira se, ntagire nyina canke amamuko, kandi intango n’iherezo ry’ubuzima bwiwe bikaba ata ho vyanditswe, bituma amera nk’Umwana w’Imana, akaguma ari umuherezi ibihe vyose .

**4.** Iyumvire namwe ingene uwo muntu yari ahambaye, umuntu Aburahamu wa mukuru w’umuryango yahaye ic’icumi mu bintu vyizavyiza yari yanyaze .

**5.** Ego ni ko, hisunzwe amategeko, Abalewi bafise ibanga ry’ubuherezi basabwa kwegeranya ivy’icumi mu bantu , ni ukuvuga muri benewabo, naho abo benewabo bakomoka kuri Aburahamu .

**6.** Mugabo wa muntu atamuka muri bo yarakiriye ivy’icumi ahawe na Aburahamu, uwari yarahawe imihango, yongera aramuhezagira .

**7.** Kuko uyo Melekisedeki, umwami wa Salemu, umuherezi w’Imana Musumbavyose, yasanganiye Aburahamu igihe yari avuye gusasika abami aramuhezagira ,

**7.** Nta wohakana ko umuntu mutoyi ahezagirwa n’umukuru.

**8.** Vyongeye, Abalewi baronka ivy’icumi ni abantu bapfa, mugabo uwo muntu wundi yaronse ivy’icumi, ashingirwa intahe yuko ari muzima .

**9.** Kandi twovuga ko na Lewi umwe yahabwa ivy’icumi, yabitanze biciye kuri Aburahamu,

**10.** kuko yari akiri mu nda ya sekuruza igihe Melekisedeki yamusanganira .

**11.** Ubuherezi bw’Abalewi bwashizweho hisunzwe amategeko yahawe abantu . Iyaba bwashobora gutuma abantu baba abatagira akanenge, kubera iki vyokwiriwe birakenerwa ko haboneka uwundi muherezi ameze nka Melekisedeki aho kumera nka Aroni?

**12.** Ko rero ubuherezi buriko burahindurwa, bica biba ngombwa ko n’amategeko ahindurwa .

**13.** Kuko umuntu avugwako ivyo bintu yavuye mu wundi muryango kandi nta n’umwe akomoka muri uwo muryango yakoreye ku gicaniro .

**14.** Si agaseseshwarumuri yuko Umukama wacu yakomotse mu muryango wa Yuda , ariko Musa nta baherezi yavuze bakomoka muri uwo muryango.

**15.** Kandi ivyo birarushiriza kwibonekeza cane kuko ubu habonetse uwundi muherezi ameze nka Melekisedeki .

**16.** Ntiyamubaye hisunzwe itegeko risaba ko akomoka mu muryango kanaka, ahubwo yamubaye hisunzwe ububasha butuma agira ubuzima budashobora gukurwaho ,

**17.** kuko ashingirwa intahe ngo: «Uri umuherezi ibihe vyose mu buryo bwa Melekisedeki .»

**18.** Ibwirizwa ryahahora rero rirakurwaho kubera rigoyagoya no kubera ko ata co rishikako .

**19.** Kuko ata kintu na kimwe cabaye ikitagira akanenge biciye ku mategeko . Mugabo icizigiro ciza kuruta duhabwa n’Imana carabishitseko, kandi biciye kuri co turiko turegera Imana .

**20.** Vyongeye, Yezu yabaye umuherezi biciye ku ndahiro.

**22.** Ni co gituma Yezu yacitse ikimenyamenya cemeza isezerano ryiza kuruta .

**23.** Vyongeye, abaherezi benshi barakurakuranywe kubera ko urupfu rwababuza kuguma muri iryo banga.

**24.** Mugabo uwo muherezi we kubera ko aguma ari muzima ibihe vyose , nta wumusubirira.

**25.** Arashoboye rero no gukiza neza abariko baregera Imana biciye kuri we, kuko yama ari muzima kugira atakambe ku bwabo .

**26.** Birabereye ko tugira umuherezi mukuru nk’uwo: ntahemuka, ni intungane, ntahumanye , nta ho ahuriye n’abacumuzi, kandi yashizwe hejuru y’amajuru .

**27.** Aratandukanye na ba baherezi bakuru kuko we adakeneye gushikana ibimazi buri musi , ubwa mbere ku bw’ibicumuro vyiwe bwite hanyuma ku bw’ibicumuro vy’abantu .

**28.** Kuko amategeko agena abantu bafise ubugoyagoye ngo babe abaherezi bakuru , mugabo ijambo rya ya ndahiro yarahiwe inyuma y’amategeko rikagena Umwana. Uwo mwana yagizwe uwutunganye ibihe vyose.

**2.** akaba ari umusuku w’ahantu heranda no mw’ihema nyakuri ryashinzwe na Yehova , ritashinzwe n’umuntu.

**3.** Mu bisanzwe, umuherezi mukuru wese agenwa kugira ashikane amashikanwa n’ibimazi. Ni co gituma vyari bikenewe ko uyo na we aronka ico ashikana .

**4.** Iyo aba ari kw’isi, ntiyobaye umuherezi kuko hasanzwe hari abantu bashikana amashikanwa hisunzwe amategeko.

**5.** Igikorwa ceranda abo bantu bakora kigereranya ibintu vyo mw’ijuru kikaba n’igitutu cavyo . Ivyo birerekanwa n’itegeko Imana yahaye Musa igihe yagira yubake ihema, kuko ivuga iti: «Vyose uze witwararike kubikora wisunze akarorero nakweretse ku musozi .»

**6.** Mugabo ubu Yezu yaronse igikorwa kirushirije kuba ciza cane, kubera ari n’umuhuza w’isezerano ryiza kuruta ryashinzwe mu buryo bwemewe hishimikijwe imihango myiza kuruta .

**7.** Iyo iryo sezerano rya mbere riza kuba ritagira amahinyu, irya kabiri ntiryokenewe .

**8.** Mu vyo turiko turavuga rero, iciyumviro nyamukuru ni iki: dufise umuherezi mukuru mwene uyo , kandi yicaye iburyo bw’intebe y’ubwami ya Nyenicubahiro mw’ijuru ,

**8.** Kuko yerekana ko abantu bafise amahinyu igihe ivuga iti: «Yehova avuze ati: “Mu misi iri imbere, nzogirana isezerano rishasha n’Abisirayeli be n’abo mu Buyuda.

**9.** Ntirizoba rimeze nka rya sezerano nagirana na ba sekuruza ku musi nabafata ukuboko nkabakura mu gihugu ca Misiri . Kubera ko batagumye mw’isezerano ryanje, naciye ndeka kubitwararika”, ni ko Yehova avuze.»

**10.** «“Kuko iri ari ryo sezerano nzogirana n’Abisirayeli inyuma y’iyo misi”, ni ko Yehova avuze. “Nzoshira amategeko yanje mu bwenge bwabo, ndayandike mu mitima yabo . Nzoba Imana yabo, na bo babe abantu banje .

**11.** Nta wuzosubira kwigisha umwenegihugu mugenziwe canke mwenewabo, ababwira ngo: ‘Nimumenye Yehova !’, kuko bose bazomenya kuva ku muto muri bo gushika ku mukuru.

**12.** Nzobabarira ibintu bitagororotse bakoze, kandi ibicumuro vyabo sinzosubira kuvyibuka .”»

**13.** Igihe ivuga ngo «isezerano rishasha», irya kera iba irigize iryataye igihe . Ikintu rero cataye igihe kandi kiriko kirasaza kiba kiri mu kuvaho .

**2.** Kuko hari harubatswe ihema. Mu cumba ca mbere harimwo ico baterekako amatara hamwe n’imeza be n’imikate y’ishikanwa bayiterekako , kikaba citwa Aheranda .

**3.** Mugabo inyuma y’irido igira kabiri hari icumba c’ihema citwa Aheranda cane .

**4.** Ico cumba carimwo agapanu k’inzahabu batuririramwo imibavu be n’isandugu y’isezerano ihometseko inzahabu hose . Iyo sandugu yarimwo umubindi w’inzahabu urimwo manu na ya nkoni ya Aroni yanaga be na vya bisate vy’isezerano.

**5.** Hejuru yayo hari ba bakerubi bafise ubuninahazwa babera igitutu umufuniko w’impongano . Mugabo ubu si co gihe co kuvuga ivyo bintu ido n’ido.

**6.** Ivyo bintu bimaze kwubakwa gutyo, abaherezi bama binjira mu cumba ca mbere c’ihema kugira bakore ibikorwa vyeranda .

**7.** Mugabo rimwe mu mwaka, umuherezi mukuru arinjira mu cumba ca kabiri ari wenyene . Ategerezwa kwinjirayo afise amaraso ashikana ku bwiwe no ku bw’ibicumuro abantu bakoze mu kutamenya.

**8.** Gutyo impwemu nyeranda irerekana neza yuko inzira ija ahantu heranda itari bwahishurwe igihe rya hema rya mbere ryari rikiriho .

**9.** Iryo sezerano rya kera ryari rifise amategeko agenga igikorwa ceranda n’ahantu haryo heranda ho kw’isi.

**9.** Iryo hema rigereranya ivy’iki gihe , kandi biciye kuri iyo ntunganyo, amashikanwa n’ibimazi biratangwa . Ariko ivyo ntibishobora gutuma uwukora igikorwa ceranda agira ijwi ryo mu mutima ritagira akanenge .

**10.** Ivyo bimazi n’amashikanwa vyari bijanye gusa n’ibifungurwa n’ibinyobwa be n’ivyo kwiyuhagira no kwoza ibintu nk’uko bisabwa . Vyari ibintu bisabwa n’amategeko bijanye n’ivy’umubiri , kandi vyaragizwe itegeko gushika igihe cashinzwe co kugorora ibintu kigeze.

**11.** Ariko igihe Kristu yaza ari umuherezi mukuru w’ibintu vyiza bimaze kuba, yaciye mw’ihema rihambaye kuruta kandi ritunganye kuruta, ritakozwe n’amaboko, ni ukuvuga ritari iryo kw’isi.

**12.** Yarinjiye ahantu heranda, mugabo ntiyinjiranye amaraso y’impene n’ay’amashuri, ahubwo yinjiranye amaraso yiwe bwite rimwe rizima, maze biciye kuri we turonka ubukiriro bw’ibihe bidahera .

**13.** Nakare nimba amaraso y’impene n’ay’impfizi be n’iminyota y’ishashi imijagirwa ku bahumanye vyeza umubiri bikawuhumanura ,

**14.** hari akantu amaraso ya Kristu , umwe yishikanye ku Mana atagira akanenge biciye ku mpwemu idahera. Amaraso yiwe arahumanura ijwi ryacu ryo mu mutima rigakira ibikorwa ata co bimaze kugira dukorere ya Mana nzima igikorwa ceranda .

**15.** Ni co gituma ari umuhuza w’isezerano rishasha , kugira ngo abahamagawe baronke wa muhango w’intoranwa yamaho, kubera ko yapfuye ngo biciye ku ncungu babohorwe ibicumuro bakoze mu gihe c’isezerano rya kera .

**16.** Kuko iyo umuntu agiranye isezerano n’Imana, umuntu yagize iryo sezerano abwirizwa gupfa,

**17.** kubera ko isezerano rigira ububasha habanje kuba urupfu . Ntiryigera rikora iyo uwugize isezerano akiriho.

**18.** Ni co gituma n’isezerano rya kera ryagiye mu ngiro habanje guseseka amaraso.

**19.** Musa amaze kubwira abantu bose amabwirizwa yose ari mu mategeko, yafashe amaraso y’amashuri n’ay’impene n’amazi n’ubwoya bw’agahama n’uduti twa ezobu, amijagira igitabu c’isezerano n’abantu bose,

**20.** avuga ati: «Aya ni amaraso y’isezerano Imana ibategetse kwubahiriza .»

**21.** Ihema be n’ibikoresho vyose vyakoreshwa igikorwa ceranda na vyo nyene yabimijagiye amaraso .

**22.** Emwe hisunzwe amategeko, ibintu nka vyose birahumanuzwa amaraso , kandi hadasheshwe amaraso nta kubabarirwa kuhaba .

**23.** Vyari nkenerwa rero yuko ivyo bintu vyagereranya ibintu vyo mw’ijuru bihumanurwa biciye kuri ivyo bimazi . Mugabo ibintu vyo mw’ijuru ubwavyo bisaba guhumanurwa biciye ku bimazi vyiza kuruta ivyo.

**24.** Kuko Kristu atinjiye ahantu heranda hakozwe n’amaboko hagereranya ahantu heranda nyaho , ahubwo yinjiye mw’ijuru ubwaho , ku buryo ubu aduserukira imbere y’Imana .

**25.** Ivyo ntiyabigize kugira aze arishikana kenshi, nka kurya umuherezi mukuru yinjira ahantu heranda uko umwaka utashe afise amaraso atari ayiwe.

**26.** Ahandiho, yobwirijwe kubabara kenshi kuva isi ishingwa. Mugabo ubu yariyerekanye rimwe rizima ku nsozero y’ibihe kugira akureho igicumuro biciye ku kimazi ciwe ubwiwe .

**27.** Kurya nyene abantu bapfa rimwe rizima, mugabo mu nyuma bakazocirwa urubanza,

**28.** ni ko na Kristu yishikanye rimwe rizima kugira yikorere ibicumuro vya benshi . Aho azobonekera irigira kabiri ntazoba azanywe n’ibicumuro , kandi azobonwa n’abamurindiranye igishika kugira baronke ubukiriro .

**2.** Ahandiho ibimazi vyari kureka gutangwa, kubera ko abakora igikorwa ceranda batosubiye kugira ijwi ryo mu mutima ribagiriza icaha bamaze guhumanurwa.

**3.** Ahubwo ivyo bimazi vyibutsa abantu buri mwaka ko ari abacumuzi ,

**4.** kuko bidashoboka ko amaraso y’impfizi n’ay’impene akuraho ibicumuro.

**5.** Ni co gituma igihe yaza mw’isi yavuze ati: «“Ibimazi n’amashikanwa ntiwabishatse, mugabo wanteguriye umubiri.

**6.** Ntiwashimye amashikanwa aturirwa uko yakabaye be n’amashikanwa y’igicumuro .”

**7.** Ndaheza mvuga nti: “Ehe ndaje ewe Mana yanje, nje gukora ivyo ugomba .”»

**8.** Yabanje kuvuga ngo: «Ibimazi n’amashikanwa, n’amashikanwa aturirwa uko yakabaye be n’amashikanwa y’igicumuro ntiwabishatse canke ngo ubishime», ivyo bikaba ari ibimazi vyashikanwa hisunzwe amategeko.

**9.** Hanyuma aca avuga ati: «Ehe ndaje gukora ivyo ugomba .» Akuraho ivya mbere kugira ashinge ivya kabiri.

**10.** Kubera ko amategeko ari igitutu c’ibintu vyiza bizoza , atari ivyo bintu nyezina, ntashobora kwigera atuma abegera Imana baba abatagira akanenge hakoreshejwe vya bimazi nyene biguma bishikanwa ku mwaka ku mwaka.

**10.** Kubera ukwo «kugomba », twarejejwe biciye ku mubiri wa Yezu Kristu washikanywe rimwe rizima .

**11.** Vyongeye, umuherezi wese atonda mu kibanza ciwe ku musi ku musi kugira akore igikorwa ceranda no kugira agume ashikana vya bimazi nyene bidashobora kwigera bikuraho ibicumuro buhere .

**12.** Mugabo uwo muntu yashikanye ikimazi kimwe c’ibicumuro ku bw’ibihe vyose, hanyuma yicara iburyo bw’Imana .

**13.** Kuva ubwo yaciye arindira ko abansi biwe bagirwa nk’intebe y’ibirenge vyiwe .

**14.** Kuko biciye ku kimazi kimwe yatanze, yatumye abariko barezwa baba abatunganye ibihe vyose.

**15.** Vyongeye, impwemu nyeranda na yo nyene iradushingira intahe kuko ibanza kuvuga iti:

**16.** «“Iri ni ryo sezerano nzogirana na bo inyuma y’iyo misi”, ni ko Yehova avuze. “Nzoshira amategeko yanje mu mitima yabo, ndayandike mu bwenge bwabo .”»

**17.** Irongera ikavuga iti: «“Sinzosubira kwibuka ibicumuro vyabo n’ibikorwa vyabo vy’ubugarariji .”»

**18.** Igihe Imana rero ibabariye ivyo bintu, nta shikanwa ry’igicumuro riba rigitangwa.

**19.** Ku bw’ivyo bavukanyi, turashobora guca mu nzira yinjira ahantu heranda ata bwoba dufise biciye ku maraso ya Yezu.

**20.** Iyo nzira yayitwugururiye ari inzira nshasha kandi nzima ica muri ya rido , ari wo mubiri wiwe.

**21.** Vyongeye, turafise umuherezi akomeye aganza inzu y’Imana .

**22.** Twegere rero Imana dufise imitima itagira uburyarya be n’ukwizera gukwiye, dufise n’imitima yamijagiwe ikozwa ijwi ribi ryo mu mutima , n’imibiri yacu ikuhagizwa amazi atyoroye .

**23.** Dushishikare kuvugira ku mugaragaro icizigiro cacu tudahungabana , kuko uwaduhaye umuhango ari umwizigirwa.

**24.** Kandi twiyumvirane kugira duterane intege zo gukundana no gukora ibikorwa vyiza .

**25.** Ntiduhebe gukoranira hamwe nk’uko bamwe bahora babigira, ahubwo turemeshanye kandi turushirize kubigira uko tubona wa musi wegereza .

**26.** Kuko tugiye turacumura n’ibigirankana tumaze kumenya neza ukuri , ata kimazi c’ibicumuro kiba kigisigaye .

**27.** Ahubwo ikiba gisigaye ni ukwitegana ubwoba urubanza n’ishavu rirurumba rigiye kuyigiza abarwanya Imana .

**28.** Umuntu wese akengereye amategeko ya Musa aricwa ata kagongwe, habonetse ivyabona bibiri canke bitatu .

**29.** None umuntu ahonyanze Umwana w’Imana, agafata ibisanzwe amaraso y’isezerano yatumye yezwa, akongera agatuka ya mpwemu y’ubuntu buhebuje n’akagaye n’akantu, wiyumvira ko atazoronka igihano kiruta ico ?

**30.** Kuko tuzi uwavuze ati: «Uguhōra ni ukwanje. Ni jewe nzosubiriza umuntu mu nkoko.» Yavuze kandi ati: «Yehova azocira urubanza abantu biwe .»

**31.** Birateye ubwoba gukorokera mu maboko y’Imana nzima.

**32.** Ariko mugume mwibuka imisi ya kera, hamwe mwihanganira urugamba rukomeye mu mibabaro inyuma y’aho mumariye kumurikirwa .

**33.** Hari igihe mwashirwa ku mugaragaro mugatukwa, mukagira n’amakuba. Hari n’igihe mwifatanya n’abariko barashikirwa na mwene ivyo bintu.

**34.** Mwarerekanye ko mubabarana n’abari mw’ibohero, kandi mwaremeye munezerewe gusahurwa ivyanyu , muzi yuko mwebwe ubwanyu mufise itunga ryiza kuruta kandi riramba .

**35.** Ntimutakaze rero ubutinyutsi mufise , bumwe buzotuma muhabwa impembo nini .

**36.** Murakeneye ukwihangana , kugira ngo mumaze gukora ivyo Imana igomba mubone iranguka ry’ivyasezeranywe.

**37.** Kuko hasigaye «akanya gato cane », kandi «umwe ariko araza azoshika kandi ntazoteba .»

**38.** «Mugabo umusavyi wanje w’umugororotsi azobeshwaho n’ukwizera », kandi «niyasubira inyuma ntazompimbara .»

**39.** Twebwe rero ntituri muri bamwe basubira inyuma ngo bahone , ahubwo turi muri bamwe bafise ukwizera ngo bazigamirwe ubuzima.

**2.** Biciye ku kwizera, abantu bo mu bihe vya kera barashingiwe intahe n’Imana.

**3.** Kubera ukwizera turatahura yuko ibiriho vyose vyashizweho biciye kw’itegeko ry’Imana, ku buryo ivyo tubona vyaje biva mu vyo tutabona.

**4.** Kubera ukwizera, Abeli yarashikaniye Imana ikimazi c’agaciro kanini kurusha ica Kayini . Kandi biciye kuri ukwo kwizera yarashingiwe intahe yuko yari umugororotsi, kuko Imana yashimye amashikanwa yiwe . Biciye ku kwizera kwiwe, naho yapfuye aracavuga .

**5.** Kubera ukwizera, Henoki yaratwawe kugira ntiyicwe, kandi nta na hamwe yaboneka kubera ko Imana yari yamutwaye . Imbere y’uko atwarwa yari yashingiwe intahe yuko yahimbaye Imana vy’ukuri.

**6.** Vyongeye, umuntu adafise ukwizera ntashobora guhimbara Imana vy’ukuri, kuko uwegera Imana ategerezwa kwemera yuko iriho be n’uko ihemba abayironderana umwete .

**7.** Kubera ukwizera, Nowa amaze kuburirwa n’Imana ku bintu bitari bwabonwe , yarerekanye ko atinya Imana, arubaka ubwato bwo gukiza abo mu rugo rwiwe. Ukwo kwizera kwiwe ni kwo kwatumye isi icirwa urubanza , kandi yariswe umugororotsi biciye kuri ukwo kwizera.

**8.** Kubera ukwizera, igihe Aburahamu yahamagarwa, yaragamburutse aragenda, aja ahantu yari guhabwa nk’intoranwa. Yaragiye naho atari azi iyo yariko araja .

**9.** Kubera ukwizera, yabayeho ari umunyamahanga mu gihugu yasezeraniwe , abana mu mahema na Izahaki na Yakobo, abarazwe umuhango na we nyene yahawe .

**10.** Kuko yari arorereye ca gisagara gifise imishinge nyayo, categuwe congera cubakwa n’Imana .

**11.** Ukwizera ni ukwemera udakeka yuko ivyo wizigiye bizoba . Ni ikimenyamenya kijijura yuko ibintu utabona biriho koko.

**11.** Kubera ukwizera nyene, Sara yarashoboye gusama inda naho yari yararenganye imyaka yavyo , kuko yabonye ko uwabisezeranye ari umwizigirwa.

**12.** Ni co gituma biciye ku mugabo umwe yari ameze nk’uwapfuye , havutse abana benshi nk’inyenyeri zo kw’ijuru kandi badaharurika nk’umusenyi wo ku nkengera y’ikiyaga .

**13.** Abo bose bapfiriye mu kwizera naho batabonye iranguka ry’iyo mihango . Mugabo bayiboneye kure barayiha ikaze bongera baravuga ku mugaragaro yuko ari abanyamahanga n’ingenzi muri nya gihugu.

**14.** Kuko mu kuvuga gutyo abantu baba berekanye yuko bariko baronderana umwete ahantu habo bwite.

**15.** Yamara iyo baguma bibuka iyo bavuye baba bararonse akaryo ko gusubirayo.

**16.** Mugabo ubu bariko barondera gushikira ahantu heza kuruta, ni ukuvuga ahantu hegukira ijuru. Ni co gituma Imana idaterwa isoni na bo, ngo iterwe isoni no kwambazwa nk’Imana yabo , kuko yabateguriye igisagara .

**17.** Kubera ukwizera, igihe Aburahamu yagezwa , yabaye nk’aho atanze Izahaki nk’ikimazi. Uwo mugabo yari yarakiranye umunezero ya mihango, yagerageje gutanga umwana wiwe w’ikinege .

**18.** Ivyo yabigize naho yari yabwiwe ngo: «Uruvyaro nagusezeraniye ruzoboneka biciye kuri Izahaki .»

**19.** Mugabo yari azi ko Imana ishoboye no kumuzura mu bapfuye, kandi yaramuronse nk’uwuvuye mu bapfuye, mu buryo bw’ikigereranyo .

**20.** Kubera ukwizera nyene, Izahaki yarahezagiye Yakobo na Esawu , ababwira ibizoba.

**21.** Kubera ukwizera, igihe Yakobo yagira apfe , yarahezagiye umwe wese mu bahungu ba Yozefu yongera arasenga yishimikije umutwe w’inkoni yiwe .

**22.** Kubera ukwizera, igihe Yozefu yari yegereje gupfa, yaravuze ivy’uko Abisirayeli bovuye mu Misiri, yongera abategeka ingene bazogenza amagufa yiwe .

**23.** Kubera ukwizera, abavyeyi ba Musa baramunyegeje amezi atatu amaze kuvuka , kuko babonye ko ako kana kari keza . Ntibatinye itegeko ry’umwami .

**24.** Kubera ukwizera, Musa amaze gukura yaranse kwitwa umuhungu w’umukobwa wa Farawo ,

**25.** ahitamwo gufatanwa nabi n’abantu b’Imana aho kunezererwa igicumuro akanya gato.

**26.** Yabigize kubera ko yabonye yuko gukengerwa nk’uwarobanuwe n’Imana ari ubutunzi buruta amatunga yo mu Misiri, kuko yagumije ijisho ku mpembo yotanzwe.

**27.** Kubera ukwizera yaravuye mu Misiri , mugabo atari kubera ugutinya ishavu ry’umwami , kuko yagumye ashikamye nk’aho abona Umwe ataboneka .

**28.** Kubera ukwizera yarahimbaje Pasika yongera amijagira amaraso ku bishimaryango, kugira ngo uwuhonya ntagirire nabi imfura zabo .

**29.** Kubera ukwizera, baraciye mu kiyaga Gitukura nk’abaca ahantu humutse , mugabo Abanyamisiri bagerageje kuhaca baciye bamirwa n’ikiyaga .

**30.** Kubera ukwizera, uruzitiro rw’i Yeriko rwaratemvye abantu bamaze kuruzunguruka imisi indwi .

**31.** Kubera ukwizera, wa mumaraya Rahabu ntiyatikiranye n’abagambarariye Imana, kuko yakiranye amahoro ba bantu bari baje gusuma urusaku .

**32.** Mvuge iki kandi? Umwanya womperana ntandukiriye ivya Gideyoni , Baraki , Samusoni , Yefuta , Dawidi , Samweli n’abandi bahanuzi.

**33.** Kubera ukwizera baranesheje ubwami butandukanye , baratsimbataza ubugororotsi, barahabwa imihango , barugara iminwa y’intambwe ,

**34.** barazimya amakari y’umuriro , bararokoka inkota , baragirwa abanyabubasha kandi bari goyigoyi , baraba intwari mu ntambara , barakinagiza ingabo zari zije kubatera .

**35.** Abagore barakiriye biciye kw’izuka ababo bari bapfuye, mugabo abandi bantu barasinzikarijwe ubuzima kubera ko banse kurekurwa hatanzwe incungu. Babigize kubera ko bipfuza gushikira izuka ryiza kuruta.

**36.** Emwe, abandi barageragejwe mu gucokorwa no mu gukubitwa ibimoko, eka mbere baboheshwa iminyororo , batabwa no mu mabohero .

**37.** Baratewe amabuye , barageragezwa, bakerezwa imisumeno babacamwo kubiri, bicishwa inkota , bagenda bambaye inshato z’intama n’iz’impene . Bari mu bukene no mu makuba , kandi baragirirwa nabi .

**38.** Isi ntiyari ibabereye. Barayerera mu bugaragwa, mu misozi, mu masenga no mu myobo y’isi.

**39.** Yamara abo bose, naho bashingiwe intahe nziza kubera ukwizera kwabo, ntibabonye iranguka rya wa muhango,

**40.** kuko Imana yari yatuboneye imbere y’igihe ikintu ciza kuruta , kugira ngo ntibagirwe abatunganye tutarimwo.

**2.** dushinze ijisho Yezu , ya Mboneza akaba na we atuma ukwizera kwacu kuba ukutagira akanenge. Kubera akanyamuneza yashizwe imbere yarihanganiye igiti co kubabarizwako , ntivyamutera isoni, ubu akaba yicaye iburyo bw’intebe y’ubwami y’Imana .

**3.** Muzirikane rero mwitonze ibijanye n’umwe yihanganira ibihari vyinshi abacumuzi bamuhaririza bigirira nabi, kugira ntimuruhe ngo mutane n’akabando .

**4.** Mu rugamba rwanyu rwo kurwanya igicumuro, ntimurigera mushika aho mwicwa.

**5.** Kandi mwaribagiye rwose impanuro ihambaye muhabwa nk’abana ngo: «Mwananje, ntugaye ugutozwa indero kuva kuri Yehova , canke ngo utane n’akabando igihe agukosoye,

**6.** kuko Yehova atoza indero uwo akunda, agahana uwo wese yemera nk’umwana wiwe .»

**7.** Mukwiye kwihangana kugira mutozwe indero . Imana iriko ibafata nk’abana bayo . None hari umwana adatozwa indero na se ?

**8.** Mugabo nimba mwese mudatozwa iyo ndero, mu vy’ukuri muri ibivyarwa, ntimuri abana bayo.

**9.** Vyongeye, ba data bahora badutoza indero kandi twarabubaha. None kugira tubeho, ntidukwiye kurushiriza kuyobokera Data tubikunze, umwe ayobora ubuzima bwacu biciye ku mpwemu yiwe nyeranda ?

**10.** Kuko bo badutoje indero igihe gito bisunze ivyo babona ko ari vyiza, mugabo Imana yoyo ibigira ku nyungu yacu kugira tube beranda nk’uko na yo ari nyeranda .

**11.** Vy’ukuri, nta gutozwa indero kuboneka muri uwo mwanya ko guteye umunezero, ahubwo gutera umubabaro . Yamara mu nyuma, abemeye gutozwa indero bituma baronka amahoro n’ubugororotsi .

**12.** Nuko rero, ko dufise umugwi munini ukuraho w’ivyabona udukikuje, twiyambure natwe ibituremera vyose n’igicumuro kitwizingirako bitagoranye , twongere twiruke twihanganye muri rya siganwa twashirwa imbere ,

**12.** Nuko rero, mukomeze amaboko aregarega n’amavi agoyagoya ,

**13.** kandi mubandanye kugorora inzira ibirenge vyanyu bicamwo , kugira igihimba gicumbagira ntigitane ahubwo gikire.

**14.** Mugume murondera kugiranira amahoro n’abantu bose no kuba beranda , kubera ko umuntu atari mweranda atazobona Umukama.

**15.** Murabe neza ntihagire n’umwe ataronka ubuntu buhebuje bw’Imana ngo umuzi w’ubumara ntuhave umera ugatera ingorane, ugahumanya abatari bake .

**16.** Murabe kandi muri mwebwe ntihabe umusambanyi canke umuntu adaha agaciro ibintu vyeranda nka Esawu, umwe yaheba uburenganzira bwiwe bw’imfura abukavye isahani imwe y’imfungurwa .

**17.** Kuko muzi yuko mu nyuma igihe yashaka gutorana umuhezagiro atavyemerewe. Naho yagerageje guhindura ivyiyumviro vya se hariko n’amosozi , nta co vyavuyemwo .

**18.** Kuko mutegereye umusozi ushobora gukorakorwa canke ururumba umuriro , umusozi wuzuyeko igicu cijimye n’umwiza w’umuzitanya n’igihuhusi ,

**19.** n’ugusamirana kw’urumbete n’ijwi ry’uwuvuga . Aho abantu bumviye iryo jwi baratakamvye ngo ntihagire ikindi kintu babwirwa .

**20.** Kuko batashobora kwihanganira itegeko rigira riti: «Mbere n’igitungwa kizokora ku musozi, kize giterwe amabuye .»

**21.** Vyongeye, ivyo bintu babonye vyari biteye ubwoba rwose ku buryo Musa yavuze ati: «Numva ubwoba kandi ndiko ndajugumira .»

**22.** Ahubwo mwegereye umusozi Siyoni n’igisagara c’Imana nzima, ni ukuvuga Yeruzalemu yo mw’ijuru , n’abamarayika ibihumbi n’ibihumbi

**23.** bakoraniye hamwe , be n’ishengero ry’imfura zanditswe mw’ijuru. Mwegereye kandi Imana yo Mucamanza wa bose , n’abagororotsi babayeho mu buryo buhuye n’impwemu nyeranda kandi bagizwe abatunganye ,

**24.** mwegera na Yezu umuhuza w’isezerano rishasha , n’amaraso yamijagiwe, avuga mu buryo bwiza kuruta aya Abeli .

**25.** Muraba maso ntimureke kwumviriza uwuriko aravuga. Kuko nimba bamwe banka kwumviriza uwariko aratangira kw’isi imburi iva ku Mana batarusimvye, hari akantu twebwe nitwaha umugongo umwe avugira mw’ijuru !

**26.** Ico gihe ijwi ryiwe ryaranyiganyije isi , mugabo ubu yasezeranye ati: «Ngira nyiganyize isi rindi rimwe, n’ijuru ndarinyiganyize .»

**27.** Iyo mvugo rero ngo «rindi rimwe», yerekana ikurwaho ry’ibintu binyiganyizwa, ni ukuvuga ibintu vyakozwe, kugira ibitanyiganyizwa bigumeho.

**28.** Ko rero tubwirizwa kuronka Ubwami budashobora kunyiganyizwa, tubandanye kwungukira ku buntu buhebuje bw’Imana, biciye kuri bwo tukaba dushobora gukorera Imana igikorwa ceranda yemera, tuyitinya kandi tuyubaha.

**29.** Erega Imana yacu ni umuriro utema ugatongora .

**2.** Ntimwibagire kwakirana , kuko vyatumye bamwe baha indaro abamarayika batabizi .

**3.** Mugume mwibuka abari mw’ibohero nk’aho mubohanywe na bo , be n’abariko barafatwa nabi, kuko namwe ubwanyu muri mu mubiri .

**4.** Umubano w’ababiranye nube uwuteye iteka muri bose, kandi uburiri bw’ababiranye bube ubudahumanye , kuko Imana izocira urubanza abasambanyi n’abarenga ibigo .

**5.** Mu buzima bwanyu ntimurangwe no gukunda amahera , ahubwo mubumbwe n’ibintu mufise ubu . Kuko Imana yavuze iti: «Sinzokwigera ndaguta, kandi sinzokwigera ndaguheba .»

**6.** Turashobora rero kugira umutima rugabo tukavuga duti: «Yehova ni umutabazi wanje, nta co nzotinya. Mbega umuntu yongira iki ?»

**7.** Mwibuke ababaja imbere , bababwiye ijambo ry’Imana. Uko mwihweza ivyiza biva mu ngeso zabo, mwigane ukwizera kwabo .

**8.** Uko Yezu Kristu yari ejo, ni ko ari n’uyu musi, kandi ni ko azokwama ibihe vyose.

**9.** Ntimuzimizwe n’inyigisho zitandukanye kandi z’ivyaduka, kuko ari vyiza ko umutima ukomezwa n’ubuntu buhebuje , hako ukomezwa n’ibifungurwa ata co vyungura abavyishinga .

**10.** Igicaniro dufise, abakora igikorwa ceranda kw’ihema nta burenganzira bafise bwo kurya ibiri kuri co .

**11.** Kuko imivyimba y’ibitungwa bitangwa n’abo bantu ituririrwa inyuma y’ikambi, amaraso yavyo akinjizwa n’umuherezi mukuru ahantu heranda ngo abe ishikanwa ry’igicumuro .

**12.** Ni co gituma na Yezu yababarijwe inyuma y’irembo ry’igisagara kugira yeze abantu akoresheje amaraso yiwe bwite .

**13.** Mubandanye gukunda abavukanyi banyu .

**13.** Tuje kuri we rero inyuma y’ikambi, twemere gukengerwa nk’uko yakengerewe ,

**14.** kuko ng’aha tutahafise igisagara camaho, ahubwo turiko turonderana umwete kimwe kizoza .

**15.** Biciye kuri we, twame dushikanira Imana ikimazi c’ishemezo , ni ukuvuga icamwa c’iminwa yacu ivuga ku mugaragaro izina ryayo .

**16.** Vyongeye, ntimwibagire gukora iciza no gusangira n’abandi ivyo mufise , kuko Imana ihimbarwa rwose na mwene ivyo bimazi .

**17.** Mugamburukire ababaja imbere kandi mubayobokere , kuko baguma babitwararika nk’abazobibazwa , kugira babikorane akanyamuneza, bataniha, kuko ari mwebwe vyogirira nabi.

**18.** Mugume mudusengera, kuko tuzi neza yuko turi n’ijwi ryo mu mutima ryiza , tukaba dushaka kwigenza mu buryo bugororotse muri vyose .

**19.** Mugabo ndabinginga nshimitse ngo mudusengere, kugira ngaruke iwanyu vuba hashoboka.

**20.** Ya Mana y’amahoro rero, imwe yakura Umukama wacu Yezu mu bapfuye afise amaraso y’isezerano ry’ibihe bidahera, akaba ari na we mwungere mukuru w’intama,

**21.** ibaronse ikintu ciza cose kugira mukore ivyo igomba. Biciye kuri Yezu Kristu, Imana iratuma dukora ibiyihimbara cane. Nininahazwe gushika ibihe bidahera. Amen.

**22.** Ndabasavye rero bavukanyi, mwumvirize mwihanganye aya majambo y’indemesho, kuko ndabandikiye ikete rigufi.

**23.** Nagira ndabamenyeshe yuko umuvukanyi wacu Timoteyo yarekuwe. Niyaramuka aje vuba nzozanana na we kubaraba.

**24.** Mundamukirize ababaja imbere bose n’aberanda bose. Abo mu Butaliyano barabaramutsa.

**25.** Ubuntu buhebuje bubane namwe mwese.

