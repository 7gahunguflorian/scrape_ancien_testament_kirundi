# Tito
*46 inyandiko*
*Itariki: 2025-06-04 09:48:37*

**1.** Jewe Pawulo ndi umushumba w’Imana nkaba n’intumwa ya Yezu Kristu hisunzwe ukwizera kw’abatowe n’Imana be n’ubumenyi butagira amakosa bwerekeye ukuri guhuye n’ukwihebera Imana.

**2.** Ivyo bishingiye ku cizigiro c’ubuzima budahera , ubwo Imana idashobora kubesha yasezeranye imbere y’ibihe vya kera cane.

**3.** Yamara ku gihe cayo bwite, yaramenyekanishije ijambo ryayo biciye kuri ca gikorwa co kwamamaza inkuru nziza najejwe , hisunzwe itegeko ry’Imana, Umukiza wacu.

**4.** Ndakwandikiye wewe Tito, umwana wanje nyakuri hisunzwe ukwizera dusangiye.

**5.** Nagusize Kirete kugira ukosore ibintu bitagenda neza wongere ugene abakurambere mu bisagara bitandukanye, nk’uko nabigutegetse.

**6.** Nagutegetse yuko umukurambere akwiye kuba ata co aregwa, ari umugabo afise umugore umwe, afise abana bizera batagirizwa ubuhumbu canke ubugarariji .

**7.** Kubera ko umuhagarikizi w’ishengero ari umusuku w’Imana, ategerezwa kuba atagira ico aregwa, atumira ku vyiyumviro vyiwe , adakaza ishavu , ataborerwa, atarwana, atanohokera inyungu mbi.

**8.** Ahubwo abe umuntu w’umwakiranyi , akunda iciza, yiyumvira neza , yigenza mu buryo bugororotse, adahemuka , yigumya ,

**9.** yumira kw’ijambo ryo kwizigirwa igihe akoresha ubuhanga bwiwe bwo kwigisha , kugira ashobore kuremesha abandi biciye ku nyigisho ngirakamaro no gukosora abayivuguruza.

**10.** Kuko hariho abantu benshi b’abagarariji, bavuga ibitagira akamaro, kandi b’ababeshi, canecane bamwe bumira ku kugenyerwa .

**11.** Birakenewe ko uzivya abo bantu kuko baguma batembagaza ingo uko zakabaye, mu kwigisha ivyo batabwirizwa kwigisha, barondera inyungu mbi.

**12.** Umwe muri bo, akaba ari umuhanuzi w’iwabo, yavuze ati: «Abanyakirete bama ari ababeshi, ibikoko biryana, n’ibinebwe bikunda inda.»

**13.** Ukwo ni ukuri. Ni co gituma ukwiye kuguma ubakosora ushimitse kugira bagire amagara meza mu kwizera,

**14.** ntibumvirize ibitito vy’Abayuda n’amabwirizwa y’abantu bata ukuri.

**15.** Ku bantu badahumanye, nta kintu na kimwe gihumanye . Mugabo ku bantu bahumanye kandi batagira ukwizera vyose birahumanye, kuko ubwenge bwabo n’ijwi ryabo ryo mu mutima bihumanye .

**16.** Bavugira ku mugaragaro yuko bazi Imana mugabo bakayihakana biciye ku vyo bakora , kubera ko ari abantu bashisha kandi bagambarara, batabereye gukora igikorwa ciza na kimwe.

**2.** Ariko weho, ugume uvuga ibintu bihuye n’inyigisho ngirakamaro .

**2.** Abatama nibabe abantu batarenza urugero mu ngeso zabo, badafyina, biyumvira neza , bakomeye mu kwizera, mu rukundo no mu kwihangana.

**3.** N’abatamakazi nyene bagire inyifato y’abantu batinya Imana, ntibabe abambika ibara abandi canke abaja b’umuvinyu mwinshi, ahubwo babe abigisha ivyiza,

**4.** kugira bahanure abagore bakiri bato gukunda abagabo babo, gukunda abana babo,

**5.** kuba abantu biyumvira neza , batanduye, bitwararika ibikorwa vyo mu rugo , bameze neza, bayobokera abagabo babo , kugira ijambo ry’Imana ntiritukwe.

**6.** Guma uremesha n’abasore ngo babe abantu biyumvira neza ,

**7.** kandi ugume ubera abandi akarorero mu bijanye n’ibikorwa vyiza muri vyose. Niwigishe ibitanduye udafyina na gato ,

**8.** ukoresha imvugo imeze neza idashobora gutorwa amahinyu , kugira abaturwanya bamaramare, babure ikibi na kimwe batuvugako .

**9.** Abashumba nibayobokere ba shebuja muri vyose , barondere kubashimisha, batavuga ngo na bo bavuge.

**10.** Ntibibe ba shebuja ahubwo berekane ko ari abizigirwa rwose, kugira ngo muri vyose basharize inyigisho y’Imana, yo Mukiza wacu .

**11.** Kuko bwa buntu buhebuje bw’Imana bwibonekeje, buzanira ubukiriro abantu b’uburyo bwose .

**12.** Butwigisha kwamirira kure ukutubaha Imana n’ivyipfuzo vy’isi , bukatwigisha no kubaho twiyumvira neza , twigenza mu buryo bugororotse kandi twihebera Imana muri iyi si ,

**13.** mu gihe tukirindiriye ca cizigiro giteye umunezero , turindiriye n’uko ya Mana ikomeye be n’Umukiza wacu Yezu Kristu berekana ubuninahazwa bwabo.

**14.** Yaritanze ku bwacu kugira atubohore tuve mu bugarariji bw’uburyo bwose, yongere yihumanurire umugwi w’abantu yagize ikintu kidasanzwe kimwegukira, bafise umwete wo gukora ibikorwa vyiza .

**15.** Guma uvuga ivyo bintu, uhimiriza wongera ukosora wishimikije ububasha bwose ufise . Ntihagire umuntu n’umwe agusuzugura.

**2.** kutagira uwo bavuga nabi, kutaba abanyamahane, ahubwo babe abantu batadadaza , bama berekana ubwitonzi ku bantu bose .

**3.** Ubandanye kubibutsa kuyobokera no kugamburukira intwaro n’abakuru , kuba abiteguriye igikorwa ciza cose,

**3.** Kuko na twebwe kera twari abantu b’imburabwenge, bagambarara, bazimiye, turi abaja b’ivyipfuzo n’ibinezereza bitandukanye, turi abantu babi, b’abanyeshari, bashisha kandi bankana.

**4.** Ariko igihe ubuntu bw’Imana , yo Mukiza wacu, n’urukundo ifitiye abantu vyerekanwa

**5.** , yaradukijije mu kutwuhagiza amazi yatumye tugira ubuzima . Yadukijije kandi mu kutugira bashasha biciye ku mpwemu nyeranda .

**6.** Iyo mpwemu yayidusutseko ku bwinshi biciye kuri Yezu Kristu Umukiza wacu ,

**7.** kugira ngo tumaze kwitwa abagororotsi bivuye ku buntu bwiwe buhebuje , tube ba samuragwa dufise icizigiro c’ubuzima budahera .

**8.** Aya majambo ni ayo kwizigirwa, kandi ndipfuza ko wama ushimika kuri ivyo bintu kugira ngo abemeye Imana bashire umutima ku kwama bakora ibikorwa vyiza. Ivyo birabereye kandi biragirira akamaro abantu.

**9.** Mugabo wirinde rwose impari z’ubupfu, ivyo kurondera amamuko, amahane n’intambara zijanye n’amategeko , kuko ata co vyungura umuntu kandi nta kamaro bifise .

**10.** Nayo ku vyerekeye umuntu ashaka kuzana ivy’akagwi k’idini , umwamirire kure niwamara kumukebura ubwa mbere n’ubwa kabiri ,

**11.** uzi yuko mwene uyo muntu yataye inzira kandi ko ariko aracumura, akaba yicira urubanza.

**12.** Ninakurungikira Arutema canke Tikiko , uze ukore uko ushoboye kwose unsange Nikopoli kuko ari ho nahisemwo kumara urushana.

**13.** Witwararike Zena wa muhanga mu vy’amategeko na Apolo, ubaronse ivyo bakeneye kugira ngo ntihagire ivyo bakena mu rugendo rwabo .

**14.** Mugabo abantu bacu na bo nyene nibige kuguma bakora ibikorwa vyiza, kugira ngo bagire ico bafashije iyo hari ibikenewe vyihuta , ntibabe abantu batama ivyiza .

**15.** Abari kumwe nanje bose barakuramutsa. Undamukirize abadukunda bari mu kwizera.

