# Samweli wa kabiri
*696 inyandiko*
*Itariki: 2025-06-04 07:32:50*

**1.** Ibi ni vyo vyabaye inyuma y’urupfu rwa Sawuli. Dawidi yari amaze imisi ibiri Sikulagi avuye kurwana n’Abamaleki akabatsinda .

**2.** Ku musi ugira gatatu, haza umuntu avuye mw’ikambi y’ingabo za Sawuli. Yari yitaburiyeko impuzu, yisutseko n’ivu ku mutwe . Ashikiriye Dawidi, aca aramwunamira ashika hasi.

**3.** Dawidi amubaza ati: «Uvuye hehe?» Amwishura ati: «Mpunze mva aho Abisirayeli bakambitse.»

**4.** Dawidi yongera kumubaza ati: «Urugamba rwagenze gute? Ndagusavye umbwire.» Na we avuga ati: «Abasoda barahunze urugamba kandi benshi barapfuye. Na Sawuli n’umuhungu wiwe Yonatani barapfuye .»

**5.** Dawidi aca abaza uwo musore yari azanye iyo nkuru ati: «Uzi gute yuko Sawuli n’umuhungu wiwe Yonatani bapfuye?»

**6.** Nya musore amwishura ati: «Nagiye mbona Sawuli ku musozi Gilibowa yishimikije icumu ryiwe. Abatwara imikogote n’abagendera ku mafarasi bagira bamushikire .

**7.** Ahindukiye akambona, yaciye ampamagara, nca mvuga nti: “Sabwe mwami!”

**8.** Aca ambaza ati: “Uri nde?” Nanje nti: “Ndi Umumaleki .”

**9.** Maze avuga ati: “Ndagusavye uze umpohoshe, kuko merewe nabi cane naho ntaracikana.”

**10.** Naciye negera rero ndamuhohosha kuko nari nzi yuko adashobora kurusimba amaze kurambarara hasi yakomeretse. Nca ntora urugori yari yambaye ku mutwe n’igikomo yari yambaye ku kuboko. Ng’ibi ndabikuzaniye databuja.»

**11.** Dawidi aca yitaburirako impuzu, n’abagabo bose bari kumwe na we bagira ukwo nyene.

**12.** Bararira baraboroga, barisonzesha gushika ku mugoroba kubera ko Sawuli, umuhungu wiwe Yonatani, abantu ba Yehova, emwe Abisirayeli benshi , bari bishwe n’inkota.

**13.** Maze Dawidi abaza nya musore yazanye iyo nkuru ati: «Uri uwa he?» Na we ati: «Dawe ni Umumaleki aba muri Isirayeli ari kavamahanga.»

**14.** Dawidi amubwira ati: «Wubahutse gute kwica uwo Yehova yarobanuje amavuta ?»

**15.** Dawidi aca ahamagara umwe mu bantu biwe amubwira ati: «Ingo umwice.» Nuko aramwica .

**16.** Imbere yo kumwica, Dawidi yari yamubwiye ati: «Amaraso yawe ari ku gatwe kawe, kuko ari wewe wivugiye ko wishe uwo Yehova yarobanuje amavuta .»

**17.** Maze Dawidi acurira intimba Sawuli n’umuhungu wiwe Yonatani mu karirimbo ,

**18.** aca ategeka ko ababa mu Buyuda bakiga. Kari akaririmbo k’intimba kitwa «Umuheto» kakaba kanditswe mu gitabu ca Yashari . Kagira gati:

**19.** «Ewe Isirayeli, ubwiza bwawe burambaraye ku misozi .

**20.** Ntimubivuge Gati yemwe!

**21.** Yemwe misozi y’i Gilibowa ,

**22.** Umuheto wa Yonatani ntiwataha udasheshe amaraso y’abansi,

**23.** Sawuli na Yonatani bakiriho, abantu barabakunda bakabashima,

**24.** Yemwe bakobwa bo muri Isirayeli, nimuririre Sawuli,

**25.** Ewe kuntu abanyenkomezi baguye ku rugamba!

**26.** Mwenewacu Yonatani, intuntu iranyishe kubera wewe.

**27.** Yoo, abanyenkomezi baguye,

**2.** Inyuma y’ivyo, Dawidi abaza Yehova ati: «Nje muri kimwe mu bisagara vyo mu Buyuda?» Yehova amubwira ati: «Jayo.» Dawidi yongera kubaza ati: «Nje mu kihe gisagara?» Na we ati: «I Heburoni .»

**2.** Dawidi rero ajanayo n’abagore biwe babiri, ari bo Ahinowamu w’i Yezireli na Abigayili asigwa na Nabali w’i Karumeli.

**3.** Dawidi ajana kandi n’abasoda bari kumwe na we , umwe wese ajana n’abo mu rugo rwiwe. Baja kuba Heburoni no mu bisagara vyo mu micungararo.

**4.** Maze abo mu muryango wa Yuda baza Heburoni barobanuza Dawidi amavuta kugira abe umwami wabo .

**5.** Dawidi aca atuma intumwa ku bagabo b’i Yabeshi-Gileyadi ati: «Muragahezagirwa na Yehova kuko mwagiriye neza umwami wanyu Sawuli, mukamuhamba .

**6.** Yehova abagirire neza yongere ababere umwizigirwa. Na jewe nzobagirira neza kubera ivyo mwakoze .

**7.** Ubu rero nimukomere mugire umutima rugabo. Umwami wanyu Sawuli yarapfuye mugabo abo mu muryango wa Yuda bandobanuje amavuta ngo mbe umwami wabo.»

**8.** Ariko Abuneri mwene Neri, umukuru w’ingabo za Sawuli, yari yafashe Ishibosheti mwene Sawuli amujabukana Mahanayimu .

**9.** Araheza amugira umwami wo kuganza ab’i Gileyadi , Abanyashuri, ab’i Yezireli , abo mu karere ka Efurayimu , aka Benyamini na Isirayeli yose.

**10.** Ishibosheti mwene Sawuli yari afise imyaka 40 igihe yaba umwami wa Isirayeli. Yamaze imyaka ibiri aganza. Abo mu muryango wa Yuda bobo bari bashigikiye Dawidi .

**11.** Dawidi yamaze imyaka indwi n’amezi atandatu aganza abo mu muryango wa Yuda Heburoni .

**12.** Mu nyuma Abuneri mwene Neri n’abantu ba Ishibosheti mwene Sawuli, bava Mahanayimu baja Gibeyoni .

**13.** Maze Yowabu mwene Zeruwiya n’abantu ba Dawidi baragenda, bahurira na bo iruhande y’ikidengeri c’i Gibeyoni. Bamwe bicara hakuno yaco, abandi hakurya.

**14.** Vyakabaye kera, Abuneri abwira Yowabu ati: «Imikangara yacu nihaguruke itane mu mitwe imbere yacu.» Yowabu aca avuga ati: «Nihaguruke.»

**15.** Nuko barahaguruka baregera. Ku ruhande rw’Ababenyamini na Ishibosheti mwene Sawuli hari 12, ku ruhande rw’abantu ba Dawidi na ho 12.

**16.** Batangura gutana mu mitwe , bazibagurana inkota mu mbavu, bose barapfa. Aho hantu baraheza bahita Helikati-Hazurimu , hakaba haherereye Gibeyoni.

**17.** Uwo musi haba urugamba rukomeye cane, maze Abuneri n’ingabo za Isirayeli batsindwa n’abantu ba Dawidi.

**18.** Yowabu na Abishayi na Asaheli ba bahungu batatu ba Zeruwiya , ni ho bari. Asaheli mu kwiruka yanyaruka nk’ingeregere mu gahinga.

**19.** Maze Asaheli yiruka kuri Abuneri, aguma amukurikira adakatira iburyo canke ibubamfu.

**20.** Abuneri arahindukira amubaza ati: «Uyo ni wewe ga Asaheli?» Na we ati: «Ni jewe.»

**21.** Abuneri amubwira ati: «Katira iburyo canke ibubamfu ufate umwe muri iyo misore, umwambure ivyo ushaka vyose.» Mugabo Asaheli yanka kumuva inyuma.

**22.** Abuneri yongera kubwira Asaheli ati: «Reka kunkurikira. Ushaka ko ndakwica? Wumva nosubira guturukira gute mwenewanyu Yowabu?»

**23.** Mugabo aranka aguma amukurikira. Abuneri aca amuzibura mu nda akoresheje igice c’epfo c’icumu , nya cumu risohokana mu mugongo, aca agwa ng’aho arapfa. Uwo wese yashika aho Asaheli yapfiriye yaca ahagarara.

**24.** Maze Yowabu na Abishayi boma inyuma Abuneri. Izuba rirenga bashitse ku gasozi ka Ama karabana n’i Giya, ku nzira ija mu bugaragwa bw’i Gibeyoni.

**25.** Ababenyamini baca bakoranira inyuma ya Abuneri baba umugwi umwe, maze bahagarara kw’isonga ry’agasozi kamwe.

**26.** Maze Abuneri ahamagara Yowabu amubwira ati: «Mbega inkota zacu zizosesa amaraso gushika ryari? Ntubona ko bizokwega ibara? Aho ntiwobwira abasoda bawe bakareka kwoma inyuma benewabo?»

**27.** Yowabu amwishura ati: «Ndakurahiye Imana y’ukuri, iyo utagira ico uvuze, abasoda banje bari kuguma boma inyuma benewabo gushika mu gitondo.»

**28.** Yowabu aca avuza inzamba, maze abasoda biwe bareka kwoma inyuma Abisirayeli, urugamba ruca rurahagarara.

**29.** Nuko Abuneri n’abantu biwe bamara ijoro ryose baca mu karere ka Araba , hanyuma bajabuka Yorodani. Maze badugana imanga yose , amaherezo bashika Mahanayimu .

**30.** Yowabu amaze kureka kwoma inyuma Abuneri, akoraniriza hamwe ingabo zose. Mu basoda ba Dawidi hari habuzemwo abantu 19 be na Asaheli.

**31.** Ariko abasoda ba Dawidi bari batsinze Ababenyamini n’ingabo za Abuneri, bica abasoda 360.

**32.** Nuko batwara Asaheli , bamuhamba Betelehemu aho bahamvye se. Maze Yowabu n’abasoda biwe bamara ijoro ryose bagenda, bashika Heburoni bumaze guca.

**2.** Ico gihe Dawidi yaba Heburoni . Yahavyariye aba bahungu: imfura yitwa Amunoni , yavyawe na Ahinowamu w’i Yezireli.

**3.** Intambara yari hagati y’abashigikiye umuryango wa Sawuli n’abashigikiye Dawidi imara igihe kirekire. Dawidi aguma akomera , mugabo abashigikiye Sawuli baguma batakaza inguvu .

**3.** Uwa kabiri yari Kileyabu yavyawe na Abigayili , umugore asigwa na Nabali w’i Karumeli. Uwa gatatu yari Abusalomu yavyawe na Mayaka. Mayaka yari umukobwa wa Talimayi umwami w’i Geshuri.

**4.** Uwa kane yari Adoniya yavyawe na Hagita. Uwa gatanu yari Shefatiya yavyawe na Abitali.

**5.** Uwa gatandatu yari Itireyamu yavyawe n’umugore wa Dawidi yitwa Egila. Abo ni bo Dawidi yavyariye Heburoni.

**6.** Mu gihe intambara hagati y’abashigikiye umuryango wa Sawuli n’abashigikiye Dawidi yari ikibandanya, Abuneri we yaguma arushiriza kuba umuntu akomeye mu muryango wa Sawuli.

**7.** Sawuli yari afise incoreke yitwa Rizipa . Yari umukobwa wa Aya. Umusi umwe Ishibosheti abaza Abuneri ati: «Kubera iki waryamanye n’incoreke ya dawe ?»

**8.** Abuneri ashavuzwa cane n’amajambo ya Ishibosheti, amubwira ati: «Mbega mbaye imbwa yo mu Buyuda? Namye ngirira neza umuryango wa so wawe Sawuli na benewabo n’abagenzi biwe, gushika n’ubu. Nawe sinaguhemukiye ngo ndagushore kwa Dawidi. Yamara uno musi unyagirije ikosa kubera naryamanye n’umugore.

**9.** Imana izobimpanire bimwe bikomeye, nintagirira Dawidi ivyo Yehova yamurahiye .

**10.** Imana yarahiye ko izokwaka ubwami abo mu muryango wa Sawuli, igakomeza intebe y’ubwami ya Dawidi, kugira aganze Isirayeli n’Ubuyuda, kuva Dani gushika Beri-Sheba .»

**11.** Ishibosheti ntiyubahuka kugira ico yishura Abuneri, kuko yamutinya .

**12.** Ubwo nyene Abuneri atuma intumwa kuri Dawidi ati: «Mbega wibaza ko igihugu ari ica nde?» Yongerako ati: «Nugirane isezerano nanje. Nzoheza nkore ivyo nshoboye vyose kugira Abisirayeli bose baje ku ruhande rwawe .»

**13.** Dawidi amwishura ati: «Ni vyiza. Nzogirana isezerano nawe. Ariko ikintu conyene ndagusavye ni iki: ntuze urenguke imbere yanje utanzaniye Mikali umukobwa wa Sawuli.»

**14.** Dawidi aca atuma intumwa kuri Ishibosheti mwene Sawuli ati: «Mpa umugore wanje Mikali, uwo nakoye udushato 100 tw’Abafilisitiya .»

**15.** Ishibosheti rero atuma abaja kumutora ku mugabo wiwe Palitiyeli mwene Layishi.

**16.** Ariko umugabo wiwe aramukurikira, agenda aramuririra gushika Bahurimu . Maze Abuneri amubwira ati: «Subira inyuma!» Aca asubira inyuma.

**17.** Abuneri yari yarungikiye ubutumwa abashingantahe bo muri Isirayeli ati: «Mumaze igihe mwipfuza ko Dawidi ababera umwami.

**18.** Ubu rero nimugire ico mukoze kuko Yehova yabwiye Dawidi ati: “Wewe umusavyi wanje Dawidi , ni wewe nzokoresha ngo ntabare abantu banje b’Abisirayeli, ndabakize Abafilisitiya n’abansi babo bose.”»

**19.** Abuneri aca aja kuvugana n’Ababenyamini . Mu nyuma aja Heburoni kubonana na Dawidi mu mwiherero, amubwira ivyo bumvikanye n’Ababenyamini bose be n’abandi Bisirayeli.

**20.** Igihe Abuneri yaza kwa Dawidi Heburoni ari kumwe n’abagabo 20, Dawidi yaciye abagirira umusi mukuru.

**21.** Maze Abuneri abwira Dawidi ati: «Nkundira ngende mwami, nje kugukoraniriza Abisirayeli bose, kugira bagirane isezerano nawe. Uzoheza uganze abo ushaka bose.» Dawidi aca arungika Abuneri, yigira amahoro.

**22.** Ubwo nyene abantu ba Dawidi bazanana na Yowabu bavuye kugaba igitero. Baje basahuye ibintu vyinshi cane. Abuneri yari yamaze kuvana na Dawidi Heburoni, yamurungitse amahoro.

**23.** Yowabu n’ingabo zose zari kumwe na we bashitse, Yowabu amenya ko Abuneri mwene Neri yaje kuraba umwami, na we akamurungika amahoro.

**24.** Yowabu aca aja iyo umwami ari, amubwira ati: «Ivyo wakoze ni ibiki? Abuneri arashobora kuza kukuraba ukamureka akigira?

**25.** None Abuneri mwene Neri ntumuzi? Nta kindi camuzanye atari ukuguhenda kugira amenye ivyo ukora vyose n’imigambi yose ufise.»

**26.** Yowabu aca ava imbere ya Dawidi, maze arungika intumwa ngo zikurikire Abuneri, ziraheza zimugarurira kw’itangi y’i Sira. Ariko Dawidi nta vyo yari azi.

**27.** Abuneri agarutse Heburoni , Yowabu aca aramwikebukanya mw’irembo kugira bavugane. Ariko aca amuzibura inkota mu nda arapfa kubera ko yishe mwenewabo Asaheli .

**28.** Aho Dawidi avyumviye, aca avuga ati: «Jewe n’abo ntwara Yehova ntaze yigere aduharurako amaraso ya Abuneri mwene Neri.

**29.** Ayo maraso aze agaruke ku gatwe ka Yowabu n’abo mu muryango wa se bose. Mu muryango wa Yowabu ntihaze higere habura umugabo arwaye indwara ituma ajojota mu bihimba vy’irondoka , canke umunyamibembe canke umugabo akora ivyo guhinga inyuzi , canke uwicwa n’inkota canke uwukenye ibifungurwa .»

**30.** Yowabu na mwenewabo Abishayi bishe Abuneri kubera yari yarishe mwenewabo Asaheli mu rugamba rwabereye Gibeyoni.

**31.** Maze Dawidi abwira Yowabu n’abantu bose bari kumwe ati: «Nimutabure impuzu zanyu, mukenyere amagunira, muborogere Abuneri.» Igihe bariko baraja guhamba Abuneri, umwami Dawidi yagendera inyuma y’inderuzo.

**32.** Nuko bahamba Abuneri Heburoni. Umwami aririra ku mva ya Abuneri araboroga, n’abantu bose bararira.

**33.** Maze umwami acurira intimba Abuneri ati:

**34.** Amaboko yawe ntiyari aboshwe,

**35.** Mu nyuma hakiri ku murango, abantu bose bazanira Dawidi umukate kugira bamuhoze . Ariko Dawidi aranka ararahira, avuga ati: «Imana izobimpanire bimwe bikomeye, nihagira umukate canke ikindi kintu ntamira izuba ritararenga !»

**36.** Abantu bose barabibona barabishima, nk’uko bari basanzwe bashima ivyo umwami akora vyose.

**37.** Kuri uwo musi, abantu bose ba Dawidi n’Abisirayeli bose, bamenya yuko umwami atari we yicishije Abuneri mwene Neri .

**38.** Maze umwami abwira abantu biwe ati: «Uyu musi Isirayeli ibuze umutware n’umugabo w’intwari .

**39.** Uyu musi numva ncitse intege naho narobanuwe ngo mbe umwami , kandi aba bagabo, aba bahungu ba Zeruwiya , barakaze cane . Yehova ahe inkozi y’ikibi igihano gikwiranye n’ikibi ikora .»

**2.** Uwo muhungu wa Sawuli yari afise imigwi y’abambuzi irongowe n’abagabo babiri: umwe yitwa Bayana, uwundi akitwa Rekabu. Bari bene Rimoni Umubenyamini w’i Beroti. (Igisagara ca Beroti na co nyene cahora kiri mu karere ka Benyamini.

**3.** Ababa Beroti bahungiye Gitayimu , babayo ari ba kavamahanga gushika n’uyu musi.)

**4.** Ishibosheti mwene Sawuli yumvise ko Abuneri yapfiriye Heburoni , acika intege , n’Abisirayeli bose bahagarika umutima.

**4.** Yonatani mwene Sawuli yari afise umuhungu amugaye ibirenge yitwa Mefibosheti . Yari afise imyaka itanu igihe haza inkuru ivuye Yezireli , ivuga ko Sawuli na Yonatani bapfuye. Umurezi wiwe yaciye amutwara arahunga. Mugabo ariko aramuhungana yataye umutwe, uwo mwana yaraguye aca aramugara.

**5.** Ba bahungu ba Rimoni w’i Beroti, Rekabu na Bayana, baja kwa Ishibosheti. Hari hashushe cane, Ishibosheti na we aryamye agatiro ka sasita.

**6.** Rekabu na mwenewabo Bayana binjira mu nzu nk’abagiye kurondera ingano hanyuma bamuzibura mu nda, baca barahunga.

**7.** Igihe binjira mu nzu, Ishibosheti yari mu cumba ciwe aryamye ku buriri. Baca baramuzibura baramwica hanyuma bamuca umutwe. Baraheza batora uwo mutwe, bagenda ijoro ryose baciye mu nzira ija mu karere ka Araba.

**8.** Uwo mutwe wa Ishibosheti bawuzanira umwami Dawidi Heburoni, maze bamubwira bati: «Ng’uyu umutwe wa Ishibosheti mwene Sawuli umwansi wawe , umwe yarondera kukwica . Uyu musi mwami, Yehova agufashije kwihora Sawuli n’uruvyaro rwiwe.»

**9.** Ariko Dawidi yishura Rekabu na mwenewabo Bayana, abahungu ba Rimoni w’i Beroti ati: «Ndabarahiye Yehova Imana nzima, we yankuye mu marushwa yose :

**10.** igihe umuntu umwe yamenyesha ko Sawuli yapfuye yibaza ko anzaniye agakuru keza, naciye ndamufata ndamwicira Sikulagi. Iyo ni yo mpembo namuhaye.

**11.** Mwumva none ntakwiye guhana birenze inkozi z’ikibi zishe umuntu ata co azira, zimusanze aho yiryamiye iwe? Ntegerezwa kubahana nkabakuraho kubera amaraso yiwe mwasheshe .»

**12.** Dawidi aca ategeka abasore biwe barabica maze babaca ibikonjo n’ibirenge. Baraheza babamanika iruhande y’ikidengeri c’i Heburoni. Baca batora umutwe wa Ishibosheti bawuhamba aho bahamvye Abuneri Heburoni.

**2.** Aho hambere Sawuli akiri umwami wacu, ni wewe wayobora Abisirayeli ku rugamba , kandi Yehova yakubwiye ati: “Ni wewe uzoragira abantu banje b’Abisirayeli, ube indongozi ya Isirayeli .”»

**3.** Abashingantahe bose bo muri Isirayeli baza rero Heburoni iyo umwami ari. Maze umwami Dawidi agirana na bo isezerano imbere ya Yehova aho Heburoni. Baca bamurobanuza amavuta , aba umwami wa Isirayeli .

**4.** Dawidi yari afise imyaka 30 igihe yaba umwami. Amara imyaka 40 aganza .

**5.** Mu nyuma imiryango yose ya Isirayeli iza Heburoni kwa Dawidi, imubwira iti: «Urazi ko dusangiye amaraso .

**5.** Yamaze imyaka 7 n’amezi 6 aganza umuryango wa Yuda Heburoni. I Yeruzalemu na ho yamaze imyaka 33 aganza umuryango wa Yuda n’iyindi miryango yose ya Isirayeli.

**6.** Umusi umwe, umwami n’ingabo ziwe baja Yeruzalemu gutera Abayebusi baba mu gihugu. Abo Bayebusi bacokora Dawidi bati: «Ntuzopfa winjiye muri iki gisagara! Impumyi n’abamugaye bonyene bogutuza.» Biyumvira ko Dawidi atazogenda afashe ico gisagara .

**7.** Ariko Dawidi afata igisagara ca Siyoni gikingijwe ibihome, ubu kikaba citwa igisagara ca Dawidi .

**8.** Kuri uwo musi Dawidi avuga ati: «Abaza gutera Abayebusi baze guca mu mugende w’amazi uca mu kuzimu, maze bice abo bantu “bamugaye n’impumyi” nanka .» Ni co gituma bivugwa ngo: «Impumyi n’abamugaye ntibazokwigera binjira mu nzu.»

**9.** Nuko Dawidi aja kuba muri ico gisagara gikingijwe ibihome, kiraheza citwa igisagara ca Dawidi. Maze Dawidi atangura kwubaka irya n’ino yaco, ahereye ku gasozi Milo aza indani .

**10.** Dawidi rero aguma arushiriza gukomera , kandi Yehova Imana Nyeningabo yari kumwe na we .

**11.** Umwami Hiramu w’i Tiro arungika intumwa kwa Dawidi, amurungikira n’ibiti vy’amasederi , ababaza ibiti hamwe n’abubakisha amabuye bo kwubaka impome. Maze batangura kwubakira Dawidi inzu .

**12.** Dawidi amenya rero ko Yehova yakomeje ubutegetsi bwiwe muri Isirayeli , akamugira umwami akomeye ku neza y’abantu biwe b’Abisirayeli .

**13.** Dawidi amaze kuva Heburoni akaza Yeruzalemu, azana izindi ncoreke , yabira n’abandi bagore, avyara abandi bahungu n’abakobwa .

**14.** Aya ni yo mazina y’abahungu yavyariye Yeruzalemu: Shamuwa, Shobabu, Natani , Salomo ,

**15.** Ibuhari, Elishuwa, Nefegi, Yafiya,

**16.** Elishama, Eliyada na Elifeleti.

**17.** Abafilisitiya bumvise yuko Dawidi yarobanujwe amavuta ngo abe umwami wa Isirayeli , bose baca baza kumuhiga . Dawidi avyumvise, aca aja ahantu hatagira inkomanzi yahora ahungira .

**18.** Abafilisitiya bashitse, baca bakwira ikiyaya ca Refayimu .

**19.** Dawidi abaza Yehova ati: «Nduge kurwanya Abafilisitiya? Uramfasha kubatsinda?» Yehova amwishura ati: «Duga urwanye Abafilisitiya kuko ntabura kugufasha kubatsinda .»

**20.** Nuko Dawidi aja Bayali-Perasimu, ahatsindira Abafilisitiya. Maze avuga ati: «Yehova yanciriye inzira mu bansi banje , nka kurya amazi amena agaca inzira.» Ni co gituma aho hantu yahise Bayali-Perasimu .

**21.** Abafilisitiya bata ng’aho ibigirwamana vyabo, maze Dawidi n’abantu biwe barabitwara.

**22.** Mu nyuma Abafilisitiya bongera kuza, bakwira ikiyaya ca Refayimu .

**23.** Dawidi aca ahanuza Yehova, na we amwishura ati: «Ntuzanane imbere yabo. Ahubwo zunguruka uce inyuma yabo, murwanire imbere y’ibisaka vy’imibaka.

**24.** Niwumva urwamo nk’urw’abantu bariko baratambuka ruvugira hejuru ya nya bisaka, uraca utera udatebaganye. Yehova azoba yakwitangiye imbere kugira agufashe kwica ingabo z’Abafilisitiya.»

**25.** Nuko Dawidi agira nk’uko Yehova amutegetse. Yica Abafilisitiya kuva Geba gushika Gezeri .

**2.** Maze Dawidi n’abantu bose bari kumwe na we baja Bayale-Yuda gutorayo isandugu y’Imana y’ukuri . Imbere y’iyo sandugu ni ho abantu bambariza izina rya Yehova Nyeningabo , umwe yicaye ku ntebe y’ubwami hejuru y’abakerubi .

**3.** Ariko bashira iyo sandugu y’Imana y’ukuri ku mukogote mushasha kugira bayitware bayikuye mu nzu ya Abinadabu yari ku gasozi. Uza na Ahiyo bene Abinadabu, ni bo bari bayoboye uwo mukogote mushasha.

**4.** Batwara rero isandugu y’Imana y’ukuri bayikuye mu nzu ya Abinadabu yari ku gasozi. Ahiyo yagendera imbere y’iyo sandugu.

**5.** Dawidi n’Abisirayeli bose bariko barigina imbere ya Yehova. Bigina bavuza ubwoko bwose bw’ibicurarangisho bikozwe mu giti c’umuberoshi , inanga n’ibindi bicurarangisho vy’imirya , utugoma , ibicurarangisho bajegeza n’ivyuma bisama .

**6.** Dawidi yongera gukoranya abasoda b’abahizi bose bo muri Isirayeli, baba 30.000.

**6.** Ariko bashitse ku mbuga yo mu murima ya Nakoni, inka zihakwa gutembagaza iyo sandugu y’Imana y’ukuri. Uza aca atuma ukuboko arayifata .

**7.** Yehova Imana y’ukuri aca ashavurira cane Uza, amwicira aho nyene kubera ico kintu yari yubahutse gukora . Uza apfira ng’aho iruhande y’isandugu y’Imana y’ukuri.

**8.** Mugabo Dawidi ashavuzwa n’uko Yehova yarekuriye uburake bwiwe kuri Uza. Aho hantu baca bahita Peresi-Uza gushika n’uyu musi.

**9.** Kuri uwo musi Dawidi aratinya kubera Yehova , avuga ati: «Mbega isandugu ya Yehova izoza gute mu gisagara canje ?»

**10.** Dawidi ntiyashima kuzana isandugu ya Yehova mu gisagara iwe, ari co gisagara ca Dawidi . Yaciye ayirungika kwa Obedi-Edomu Umunyegati.

**11.** Iyo sandugu ya Yehova imara amezi atatu kwa Obedi-Edomu Umunyegati. Kandi Yehova yaguma amuhezagira n’abo mu rugo rwiwe bose .

**12.** Bamenyesha umwami Dawidi bati: «Yehova yarahezagiye urugo rwa Obedi-Edomu n’ivyiwe vyose kubera ya sandugu y’Imana y’ukuri.» Dawidi aca aja kwa Obedi-Edomu, atora iyo sandugu y’Imana y’ukuri, ayidugana mu kanyamuneza mu gisagara yabamwo, ari co gisagara ca Dawidi .

**13.** Abari bateruye isandugu ya Yehova bamaze gutera intambwe zitandatu, Dawidi aca ashikana ikimazi c’impfizi n’ikindi gitungwa kinuze.

**14.** Dawidi yagenda aratamba azunguruka n’inkomezi ziwe zose imbere ya Yehova, yambaye efodi yera .

**15.** Dawidi n’Abisirayeli bose bazana isandugu ya Yehova bavuza impundu n’inzamba .

**16.** Mugabo isandugu ya Yehova ishitse mu gisagara ca Dawidi, Mikali umukobwa wa Sawuli araba hasi ari mw’idirisha. Maze abona umwami Dawidi ariko arasimbasimba yongera atamba azunguruka imbere ya Yehova. Aca atangura kumugayira mu mutima .

**17.** Bazana rero ya sandugu ya Yehova, bayishira mu kibanza cayo mw’ihema Dawidi yari yayiteguriye . Dawidi aca ashikanira imbere ya Yehova amashikanwa aturirwa n’ibimazi vyo gusangira .

**18.** Dawidi arangije gushikana ivyo bimazi biturirwa n’ivyo gusangira, aca ahezagira abantu mw’izina rya Yehova Nyeningabo.

**19.** Vyongeye abantu bose, ni ukuvuga isinzi ryose ry’Abisirayeli, baba abagabo canke abagore, umwe wese amuha umukate w’umuzingi n’akantu ko kurya gakozwe mu vyamwa vy’itende n’agakozwe mu nzabibu zumye. Hanyuma abantu bose baragenda, umwe wese asubira iwe.

**20.** Dawidi asubiye iwe guhezagira abo mu rugo rwiwe, Mikali umukobwa wa Sawuli asohoka kumusanganira. Amubwira ati: «Ntiworaba ingene umwami wa Isirayeli yihesheje icubahiro uyu musi! Yikuyeko agashambara mu maso y’abasukukazi b’abantu biwe, kurya umuntu adafise ubwenge yikurako agahuzu imbere y’abantu .»

**21.** Dawidi yishura Mikali ati: «Nariko nigina imbere ya Yehova, we yantoye aho gutora so n’abo mu rugo rwiwe bose. Yehova ni we yangize indongozi y’abantu biwe b’Abisirayeli . Ni co gituma nigina imbere ya Yehova.

**22.** Kandi nzorushiriza kwikengereza kuruta ukwo, nibone ko ndi uwo hasi rwose. Mugabo abo basukukazi uvuze, ni bo bazontera iteka.»

**23.** Nuko Mikali umukobwa wa Sawuli arinda apfa ataronse akana.

**2.** abwira umuhanuzi Natani ati: «Jewe mba mu nzu y’amasederi , ariko isandugu y’Imana y’ukuri ikaba mw’ihema .»

**3.** Natani yishura umwami ati: «Genda ukore ikiri ku mutima wawe cose, kuko Yehova ari kumwe nawe .»

**4.** Muri iryo joro, Yehova abwira Natani ati:

**5.** «Genda ubwire umusavyi wanje Dawidi uti: “Yehova avuze ati: ‘Ni we ugomba kunyubakira inzu yo kubamwo ?

**6.** Erega kuva nkura Abisirayeli mu Misiri gushika n’uyu musi , sinigeze mba mu nzu. Nagumye ngendera mw’ihema , mva aha nkaja ahandi.

**7.** Umwami amaze kwinjira inzu yiwe akayibamwo, na Yehova amaze kumukiza abansi biwe bose bari bamukikuje, akaronka amahoro ,

**7.** Igihe cose namaze njana n’Abisirayeli bose, noba narigeze mvuga nti: “Kubera iki mutanyubakiye inzu y’amasederi?” Mu bakuru b’imiryango ya Isirayeli nagenye ngo baragire abantu banje b’Abisirayeli, hari n’umwe nigeze nsaba ico kintu?’”

**8.** Bwira rero umusavyi wanje Dawidi uti: “Yehova Nyeningabo avuze ati: ‘Nagukuye aho waragira ibitungwa , ndakugira indongozi y’abantu banje b’Abisirayeli .

**9.** Nzobana nawe aho uzoja hose , nkureho abansi bawe bose bakuve imbere . Nzotuma izina ryawe riba rurangiranwa nk’iry’abantu bakomakomeye bo kw’isi.

**10.** Nzoha abantu banje b’Abisirayeli ikibanza bakibemwo, bagishingemwo imizi, ntihagire uwongera kubabuza amahoro. Ababisha ntibazokwongera kubacinyiza nk’uko babigize

**11.** kuva igihe nagena abacamanza kugira bayobore abantu banje b’Abisirayeli. Nzogukiza abansi bawe bose , uronke amahoro .

**12.** Ubuzima bwawe nibwarangira ugapfa , umuhungu wawe , uruvyaro rwawe bwite, nzomugira umwami mu kibanza cawe. Kandi ubwami bwiwe nzobukomeza .

**13.** Ni we azokwubaka inzu yitirirwa izina ryanje kandi intebe yiwe y’ubwami nzoyikomeza ibihe bidahera .

**14.** Nzomubera se, na we ambere umwana . Niyakora nabi nzomukosoza inkoni , ndamuhane nk’uko abantu bagira .

**15.** Sinzoreka kumugirira ubuntu nk’uko naretse kubugirira Sawuli , uwo nakuyeho ngo umusubirire.

**16.** Umuryango wawe n’ubwami bwawe bizokwamaho ibihe vyose, n’intebe yawe y’ubwami yameho ibihe vyose .’”»

**17.** Natani abwira Dawidi ayo majambo yose n’ivyo yeretswe vyose .

**18.** Umwami Dawidi aca aja kwicara hasi imbere ya Yehova, maze avuga ati: «Mbega ndi nde ga Mukama Segaba Yehova? Kubera iki uguma unkorera ibi vyiza vyose kandi umuryango wanje ata co uvuze ?

**19.** Ewe Mukama Segaba Yehova, raba uvuze n’ibizoba ku muryango wanje mu gihe ca kure nk’aho umengo ivyo umaze kunkorera jewe umusavyi wawe ntibikwiye. Kandi ivyo nta muntu n’umwe azobihindura , ewe Mukama Segaba Yehova.

**20.** Hari ikindi jewe umusavyi wawe Dawidi novuga ga Mukama Segaba Yehova? Erega wewe uranzi neza .

**21.** Ivyo bintu bikomeye vyose warabikoze wongera urabimpishurira jewe umusavyi wawe, kugira ushitse ivyo wasezeranye no kubera ko bihuye n’ivyo ugomba .

**22.** Ni co gituma uhambaye vy’ukuri , ewe Mukama Segaba Yehova. Nta muntu n’umwe ameze nkawe kandi nta Mana iriho atari wewe . Ivyo twumvise vyose birabitwemeza.

**23.** Vyongeye, ni ihanga irihe kw’isi rimeze nk’abantu bawe b’Abisirayeli ? Waragiye urabacungura Mana, ubagira abantu bawe . Watumye izina ryawe riba rurangiranwa mu kubakorera ibintu bikomeye kandi biteye ubwoba . Warirukanye amahanga n’imana zayo ku neza y’abantu bawe wicunguriye ubakuye mu Misiri.

**24.** Abisirayeli wabagize ihanga ryawe, baba abawe ibihe vyose . Nawe Yehova, wabaye Imana yabo .

**25.** None rero ga Yehova Mana, ivyo wasezeranye ku vyerekeye jewe umusavyi wawe n’umuryango wanje, uze ubishitse ibihe vyose, ubikore nk’uko wabisezeranye .

**26.** Izina ryawe rishirwe hejuru ibihe bidahera , kugira ngo abantu bavuge bati: “Yehova Nyeningabo ni we Mana ya Isirayeli.” Nutume umuryango w’umusavyi wawe Dawidi ushinga imizi .

**27.** Kuko wewe Yehova Nyeningabo, Mana ya Isirayeli, wampishuriye uti: “Nzotuma ugira umuryango ukomokamwo abami .” Ni co gitumye jewe umusavyi wawe ntinyuka kugutura iri sengesho.

**28.** Ewe Mukama Segaba Yehova, uri Imana y’ukuri kandi ivyo uvuga ni ukuri . Jewe umusavyi wawe unsezeraniye ivyiza.

**29.** Ndagusavye rero uhezagire umuryango wanje, utume wamaho ibihe vyose kuko ari wewe wabisezeranye , ewe Mukama Segaba Yehova. Umuryango wanje jewe umusavyi wawe, nuronke umuhezagiro wawe kandi ugume uhezagiwe ibihe vyose .»

**2.** Atsinda n’Abanyamowabu maze abaryamika hasi ku murongo abapimisha umugozi. Yica abaryamye ahareha n’imigozi ibiri, ariko abasigaye baryamye ahareha n’umugozi umwe ntiyabica . Dawidi atangura kuganza Abanyamowabu, bakaza baramuzanira ikori .

**3.** Dawidi atsinda na Hadadezeri mwene Rehobu, akaba n’umwami w’i Zoba . Ico gihe Hadadezeri yari agiye kugaruza akarere gaherereye ku ruzi Efurate .

**4.** Dawidi amutwara abarwanira ku mafarasi 1.700 n’abarwanira hasi 20.000. Amafarasi yose akwega imikogote ayavuna amaguru , asigaza 100 gusa .

**5.** Abasiriya b’i Damasiko baza gutabara Hadadezeri umwami w’i Zoba, mugabo Dawidi yica abasoda b’Abasiriya 22.000 .

**6.** Dawidi aca ashira ibirindiro Damasiko muri Siriya. Abasiriya batangura kuganzwa na we, bakaza baramuzanira ikori. Aho Dawidi yaja hose, Yehova yaramuha intsinzi .

**7.** Dawidi yaka abantu ba Hadadezeri inkinzo z’inzahabu bari bafise, azijana Yeruzalemu .

**8.** Mu nyuma, Dawidi atsinda Abafilisitiya arabahasha , abatwara akarere ka Metegi-Ama.

**8.** Umwami Dawidi atwara n’ubutare bwinshi cane bw’umujumpu, abukuye mu gisagara ca Beta n’ica Berotayi vyegukira Hadadezeri.

**9.** Nuko Toyi umwami w’i Hamati yumva ko Dawidi yatsinze ingabo zose za Hadadezeri .

**10.** Toyi aca arungika umuhungu wiwe Yoramu kuramutsa umwami Dawidi no kumukeza kubera yarwanije Hadadezeri akamutsinda . Yoramu yaje azanye ibintu bikozwe mw’ifeza, mu nzahabu no mu mujumpu.

**11.** Umwami Dawidi avyegurira Yehova, nk’uko yabigize kw’ifeza n’inzahabu yakuye mu mahanga yose yari amaze kunesha ,

**12.** ni ukuvuga Abasiriya, Abanyamowabu , Abamoni, Abafilisitiya n’Abamaleki . Ni ko yagize no ku vyo yasahuye Hadadezeri mwene Rehobu, wa mwami w’i Zoba.

**13.** Dawidi arushiriza kuba rurangiranwa aho aviriye kwica Abanyedomu 18.000 mu mubande w’Umunyu .

**14.** Dawidi ashira ibirindiro mu karere kose ka Edomu maze Abanyedomu bose batangura kuganzwa na we . Aho Dawidi yaja hose, Yehova yaramuha intsinzi .

**15.** Dawidi abandanya kuganza Isirayeli yose . Abo yatwara bose yabatwara neza , akabatunganiriza .

**16.** Yowabu mwene Zeruwiya yari umukuru w’ingabo, Yehoshafati mwene Ahiludi na we akaba umwanditsi w’ivyaja biraba.

**17.** Sadoki mwene Ahitubu na Ahimeleki mwene Abiyatari bari abaherezi, Seraya na we akaba umunyamabanga.

**18.** Benaya mwene Yehoyada ni we yari arongoye Abakereti n’Abapeleti . Abahungu ba Dawidi na bo bari abakuru mu nzego .

**2.** Hari umusuku yitwa Ziba yakorera umuryango wa Sawuli. Bamuzana ku mwami Dawidi, maze amubaza ati: «Ni wewe Ziba?» Na we ati: «Ni jewe, databuja.»

**3.** Umwami yongera kumubaza ati: «Hari uwoba agisigaye mu muryango wa Sawuli ngo ndamwereke urukundo rudahera nk’urw’Imana?» Ziba amwishura ati: «Haracariho umuhungu wa Yonatani amugaye ibirenge .»

**4.** Umwami amubaza ati: «Ari hehe?» Ziba yishura umwami ati: «Ari Lo-Debari kwa Makiri mwene Amiyeli.»

**5.** Umwami Dawidi aca atuma uwuja kumutora Lo-Debari kwa Makiri mwene Amiyeli.

**6.** Mefibosheti mwene Yonatani, Yonatani mwene Sawuli, yinjira aho Dawidi ari aca arunama mu maso hiwe hashika hasi. Maze Dawidi avuga ati: «Mefibosheti!» Na we ati: «Sabwe databuja.»

**7.** Dawidi aca amubwira ati: «Ntutinye kuko ntazobura kukugirira neza kubera so wawe Yonatani. Nzogusubiza n’amatongo yose ya sogokuru wawe Sawuli, kandi uzokwama ufungurira ku meza yanje .»

**8.** Mefibosheti asubira kwunama avuga ati: «Mbaye nde ga databuja ngo unyitwararike kandi ndi imbwa ipfuye ?»

**9.** Maze Dawidi avuga ati: «Nta woba agisigaye mu muryango wa Sawuli ngo ndamugirire neza kubera Yonatani ?»

**9.** Umwami aca atumako Ziba umusuku wa Sawuli, amubwira ati: «Ibintu vyose vyahora ari ivya Sawuli n’umuryango wiwe wose, ndabihaye umwuzukuru wa shobuja .

**10.** Wewe n’abahungu bawe n’abasuku bawe muzorimira umwuzukuru wa shobuja mwongere muzane ivyo mwimbuye kugira abo mu muryango wiwe baronke ivyo bafungura. Mefibosheti umwuzukuru wa shobuja wewe, azokwama afungurira ku meza yanje .»

**11.** Ziba yishura umwami ati: «Mwami, jewe umusuku wawe nzokora ivyo untegetse vyose.» Mefibosheti atangura kuza arafungurira ku meza ya Dawidi nk’umwana w’umwami.

**12.** Nuko ababa mu rugo rwa Ziba bose baba abasuku ba Mefibosheti. Kandi Mefibosheti yari afise umuhungu akiri muto yitwa Mika .

**13.** Mefibosheti aca aba Yeruzalemu kuko yama afungurira ku meza y’umwami . Yari amugaye ibirenge .

**15.** n’abasuku 20 .

**2.** Maze Dawidi avuga ati: «Nzogirira neza Hanuni mwene Nahashi, nk’uko na se yangiriye neza.» Dawidi aca arungika abantu biwe ngo baje kumuhoza kubera yari yabuze se. Bageze mu gihugu c’Abamoni,

**3.** abakuru b’Abamoni babwira umwami wabo Hanuni bati: «Wibaza ko Dawidi arungitse abaguhoza kugira ngo atere iteka so? Ahubwo abarungitse kugira bihweze igisagara, basume urusaku maze bagitembagaze.»

**4.** Hanuni aca afata abo bantu ba Dawidi, abamwa ubwanwa ku ruhande rumwe yongera agegenera impuzu zabo ku bisusu, araheza arabarungika.

**5.** Umwami Dawidi abimenye, ubwo nyene aca atuma abaja guhura na bo, kuko bari bateterejwe rwose. Abatuma kubabwira ngo: «Nimugume Yeriko gushika ubwanwa bwanyu busubiye gukura, muheze mugaruke.»

**6.** Mu nyuma Abamoni babona yuko basigaye banukira Dawidi. Baca barungika intumwa ngo zihe amahera abaza kubafasha kurwana: haza abasoda b’Abasiriya 20.000 bavuye Beti-Rehobu n’i Zoba , n’abagabo 1.000 b’umwami w’i Mayaka , n’abagabo 12.000 b’i Ishitobu .

**7.** Dawidi avyumvise, arungika Yowabu n’ingabo zose, ari kumwe n’abarwanyi b’intwari kurusha abandi .

**8.** Maze Abamoni barasohoka batonda urugamba imbere y’irembo ry’igisagara. Nayo Abasiriya b’i Zoba n’i Rehobu be n’ingabo zavuye Ishitobu n’i Mayaka, bari ukwabo mu gahinga.

**9.** Yowabu abonye ko ibitero biriko bimuturuka imbere n’inyuma, aca afata bamwe mu basoda b’abahizi bo muri Isirayeli, abatondesha urugamba kugira barwane n’Abasiriya .

**10.** Mu nyuma umwami w’Abamoni arapfa, umuhungu wiwe Hanuni aca atangura kuganza mu kibanza ciwe .

**10.** Abasoda basigaye, abazeza mwenewabo Abishayi kugira ngo abatondeshe urugamba barwane n’Abamoni .

**11.** Yowabu aca amubwira ati: «Abasiriya nibandusha inguvu, uce uza untabare. Nawe Abamoni nibakurusha inguvu ndaza kugutabara.

**12.** Dukomere kandi tugire umutima rugabo , turwanire abantu bacu n’ibisagara vy’Imana yacu. Yehova na we araheza akore ico abona ko kibereye .»

**13.** Nuko Yowabu n’ingabo ziwe baregera kugira batane mu mitwe n’Abasiriya, maze Abasiriya barabahunga .

**14.** Abamoni babonye ko Abasiriya bahunze, na bo nyene baca bahunga Abishayi binjira mu gisagara. Yowabu ahejeje kurwana n’Abamoni, aca asubira Yeruzalemu.

**15.** Abasiriya bamaze kubona ko batsinzwe n’Abisirayeli, baca basubira gukoranira hamwe .

**16.** Hadadezeri aca atumako Abasiriya bo mu karere ka rwa ruzi runini maze baza Helamu. Shobaki umukuru w’ingabo za Hadadezeri ni we yari abarongoye.

**17.** Dawidi abimenye, aca akoranya ingabo za Isirayeli zose maze ajabuka Yorodani ashika Helamu. Abasiriya na bo baca batonda urugamba maze batana mu mitwe na Dawidi .

**18.** Mugabo Abasiriya bahunga Abisirayeli. Dawidi yica muri bo abasoda 700 batwara imikogote n’abasoda 40.000 barwanira ku mafarasi. Yica na Shobaki umukuru w’ingabo zabo, agwa aho .

**19.** Abami bose batwarwa na Hadadezeri babonye ko batsinzwe n’Abisirayeli, baca bagirana amasezerano y’amahoro n’Abisirayeli bemera kuganzwa na bo . Abasiriya baratinya ntibongera gufasha Abamoni.

**2.** Igihe kimwe ku mugoroba, umwami Dawidi ava ku gitanda ciwe, agendagenda hejuru ku nzu yiwe . Ari aho hejuru abona umugore ariko yiyuhagira, kandi uwo mugore yari mwiza cane.

**3.** Dawidi atuma umuntu kubaza uwo mugore uwo ari we, maze uwo muntu amubwira ati: «Yitwa Batisheba . Ni umukobwa wa Eliyamu , akaba n’umugore wa Uriya Umuheti .»

**4.** Dawidi ni kwo guca atuma abaja kumuzana . Ageze iwe Dawidi aca aryamana na we . Mu nyuma nya mugore asubira iwe.

**5.** Uwo mugore aribungenga, maze atuma uwuja kubwira Dawidi ko yibungenze.

**6.** Dawidi arungikira rero Yowabu ubutumwa bugira buti: «Ndungikira Uriya Umuheti.» Yowabu aca aramurungika.

**7.** Uriya ashitse, Dawidi amubaza amakuru ya Yowabu n’ay’ingabo n’ingene urugamba rwariko ruragenda.

**8.** Dawidi ni kwo kubwira Uriya ati: «Itahire iwawe, uruhuke .» Uriya aca ava bwami aherekejwe n’ingabire umwami amuhaye .

**9.** Ariko Uriya arara mu bwinjiriro bw’inzu y’umwami hamwe n’abandi basuku b’umwami bose, ntiyataha iwe.

**10.** Nuko bamenyesha Dawidi bati: «Uriya ntiyatashe iwe.» Dawidi aca abaza Uriya ati: «Kubera iki utatashe iwawe kandi wari uvuye ku rugendo?»

**11.** Mu ntango z’umwaka , abami barakunda kuja ku rugamba. Dawidi arungika rero Yowabu ari kumwe n’abantu biwe n’ingabo zose za Isirayeli kugira baje guhonya Abamoni. Baragenda bugariza igisagara ca Raba . Ariko Dawidi we aguma Yeruzalemu .

**11.** Uriya yishura Dawidi ati: «Isandugu n’abantu bo mu muryango wa Yuda no mu yindi miryango ya Isirayeli bacumbitse mu mahema. Kandi databuja Yowabu n’abantu biwe bakambitse mu gahinga. Wumva nokwubahuka gute kuja iwanje, nkarya, nkanywa, nkaryamana n’umugore wanje ? Ndarahiye imbere yawe mwami , nta vyo nokora!»

**12.** Maze Dawidi abwira Uriya ati: «Guma ng’aha n’uyu musi, nzoheza ndakurungike ejo.» Uriya rero aguma Yeruzalemu uwo musi n’uwukurikira.

**13.** Nuko Dawidi amutumako ngo barye bongere banywe, maze aramuboreza. Mugabo ku mugoroba aja kurarana n’abasuku b’umwami, aho kuja iwe.

**14.** Mu gitondo, Dawidi yandikira ikete Yowabu hanyuma arirungikana Uriya.

**15.** Yanditse ati: «Nimushire Uriya imbere aho urugamba rukomeye cane, muheze mumuve inyuma kugira bamwice .»

**16.** Kubera ko Yowabu yari amaze kwihweza neza igisagara, yari azi ahari abarwanyi b’intwari b’Abamoni. Aho ni ho yaciye ashira Uriya.

**17.** Abagabo bo muri ico gisagara basohotse kurwana na Yowabu, bica bamwe mu basoda ba Dawidi, harimwo na Uriya Umuheti .

**18.** Nuko Yowabu arungika uwuja kumenyesha Dawidi ingene urugamba rwagenze.

**19.** Amutegeka ati: «Urangije kubwira umwami ingene urugamba rwagenze,

**20.** hari aho yoca ashavura akakubwira ati: “Kubera iki mwarwaniye hafi cane y’igisagara? Ntimwari muzi ko boca babarasa bari hejuru y’uruzitiro?

**21.** Ntimuzi uwishe Abimeleki mwene Yerubesheti ? Umugore si we yamutereyeko ingasiro ari hejuru y’uruhome, agapfira Tebezi? Kubera iki none mwegereye cane uruzitiro?” Uraca uvuga uti: “Umusuku wawe Uriya Umuheti na we nyene yapfuye.”»

**22.** Nya ntumwa rero ija kwiganira Dawidi ivyo Yowabu yamutumye vyose.

**23.** Nuko iyo ntumwa ibwira Dawidi iti: «Abansi baturushije inguvu gushika aho baza kuturwanya hanze y’igisagara. Mugabo twabasubije inyuma gushika kw’irembo ry’igisagara.

**24.** Abarasisha umuheto bagumye baturasa bari hejuru y’uruzitiro, kandi bamwe mu ngabo zawe mwami baguye ku rugamba, harimwo n’umusuku wawe Uriya Umuheti .»

**25.** Dawidi aca abwira nya ntumwa ati: «Genda ubwire Yowabu uti: “Ivyabaye ntibiguhagarike umutima, kuko inkota ipfa uwo ihitanye. Niwongereze ibitero kuri ico gisagara, ugifate .” Na wewe uheze umuremeshe.»

**26.** Muka Uriya yumvise ko umugabo wiwe yapfuye, aca atangura kumuririra.

**27.** Ikiringo co kumuririra kikimara kurangira, Dawidi amutumako bamuzana iwe. Aca aba umugore wiwe maze amuvyarira umuhungu. Mugabo ivyo Dawidi yakoze bibabaza cane Yehova .

**2.** Uwo mugabo w’umutunzi yari afise intama nyinshi cane n’inka nyinshi cane .

**3.** Wa mugabo w’umukene wewe, nta kindi yari afise atari akagazi k’intama k’agashashi yari yaraguze . Yarakitwararika. Kakuriye iwe gakurana n’abahungu biwe. Karya ku dufungurwa yari afise, kakanywera ku gikombe ciwe, kakiryamira no mu gikiriza ciwe. Kari kameze nk’agakobwa kiwe.

**4.** Mu nyuma wa mutunzi aronka umushitsi. Ariko aho gutora imwe mu ntama ziwe canke mu nka ziwe ngo amuzimane, atora ka kagazi k’intama ka wa mukene, aba ari ko amuzimana .»

**5.** Dawidi aca ashavurira cane uwo mugabo, maze abwira Natani ati: «Ndakurahiye Yehova Imana nzima , umugabo yakoze ivyo akwiye gupfa!

**6.** Kandi akwiye gushumbusha nyene ako kagazi imyagazi ine , kubera ko atamwumviye impuhwe akamukorera ico kintu.»

**7.** Natani aca abwira Dawidi ati: «Uwo mugabo ni wewe! Yehova Imana ya Isirayeli avuze ati: “Ni jewe nakurobanuje amavuta ngo ube umwami wa Isirayeli , kandi narakurokoye ndagukiza Sawuli .

**8.** Naguhaye ivyari ivya shobuja , ndaguha n’abagore biwe . Naguhaye kandi kuganza umuryango wa Yuda n’iyindi miryango ya Isirayeli . Iyo biba bidahagije, nari kukwongera n’ibindi .

**9.** Kubera iki none wasuzuguye ijambo ryanje jewe Yehova ugakora ivyo nanka? Wishe Uriya Umuheti, umwicisha inkota y’Abamoni , uraheza utwara umugore wiwe .

**10.** Kuva ubu, inkota ntizokwigera iva mu muryango wawe kuko wansuzuguye ugatwara umugore wa Uriya Umuheti.”

**11.** Ibi ni vyo Yehova avuze: “Ngira ndaguteze ivyago bizozanana mu muryango wawe . Nzotora abagore bawe urorera, ndabahe uwundi mugabo aryamane na bo izuba riva .

**12.** Yehova arungika rero Natani kwa Dawidi. Ahashitse amubwira ati: «Mu gisagara kimwe hari abagabo babiri. Umwe yari umutunzi uwundi yari umukene.

**12.** Wabikoreye mu mpisho , ariko jeho nzobikorera imbere y’Abisirayeli bose, izuba riva .”»

**13.** Dawidi aca abwira Natani ati: «Naracumuye kuri Yehova .» Natani na we amwishura ati: «Yehova na we arakubabariye , ntugipfuye .

**14.** Ariko kubera yuko wagaye cane Yehova ugakora ico kintu, umuhungu uherutse kuvyara azopfa ata kabuza.»

**15.** Hanyuma Natani aja iwe.

**16.** Dawidi atakambira Imana y’ukuri asabira uwo muhungu. Atangura kwisonzesha cane. Atashe iwe, yarara hasi .

**17.** Abashingantahe bo ku kirimba baza kumuraba. Bagerageza kumuvyura mugabo aranka, yanka no gusangira na bo.

**18.** Ku musi ugira indwi, wa mwana arapfa. Ariko abasuku ba Dawidi batinya kumubwira yuko yapfuye kuko bibwira bati: «Umwana akiri muzima twaramuvugisha, ntatwumvirize. None nitwamubwira ko yapfuye, ntahava akora ikintu kibi?»

**19.** Dawidi abona abasuku biwe bariko barongorerana, aca aramenya yuko umwana yapfuye. Ababaza ati: «Wa mwana yapfuye?» Bamwishura bati: «Ego yapfuye.»

**20.** Nuko Dawidi ava hasi aroga, yisiga amavuta , ahindura n’impuzu. Maze aja kw’ihema rya Yehova, arasenga. Mu nyuma aja iwe , asaba ko bamuha ibifungurwa araheza arafungura.

**21.** Abasuku biwe bamubaza bati: «Ivyo ugize bisobanura iki? Umwana akiriho, warisonzesha ukarira. Mugabo akimara gupfa, waciye uva hasi urafungura.»

**22.** Abishura ati: «Umwana akiriho narisonzesha nkarira, kuko nibwira nti: “Hari aho Yehova yongirira akagongwe, akamureka akabaho .”

**23.** None ubu ko yapfuye, kubera iki nokwisonzesha? Ugira nomugarukana ? Jewe nzomusanga iyo ari , mugabo we ntazogaruka aho ndi .»

**24.** Maze Dawidi ahoza umugore wiwe Batisheba . Aryamana na we, mu nyuma Batisheba avyara umuhungu, bamwita Salomo . Yehova aramukunda .

**25.** Arungika rero ubutumwa biciye ku muhanuzi Natani ngo bamwite Yedidiya , kubera ko Yehova yamukunda.

**26.** Yowabu abandanya kurwanya ca gisagara c’Abamoni citwa Raba , maze afata igice umwami yabamwo .

**27.** Yowabu rero arungika intumwa kwa Dawidi, amubwira ati: «Narwanije igisagara ca Raba kandi nafashe igisagara c’amazi .

**28.** Koranya rero ingabo zisigaye, muze mutere ico gisagara mugifate. Ahandiho bazohava babinyitirira ninagifata.»

**29.** Dawidi akoranya rero ingabo zose maze aja Raba, araharwanya hanyuma arahafata.

**30.** Akura urugori ku mutwe w’ikigirwamana Malikamu , rukaba rwapima italanto imwe y’inzahabu, rusharijwe n’amabuye y’agaciro. Baciye barwambika Dawidi ku mutwe. Yarasahuye n’ibintu vyinshi muri ico gisagara .

**31.** Atwara abantu bo muri ico gisagara, abakoresha ibikorwa vy’agahato: ivyo kubaza amabuye, ibisaba gukoresha amashoka n’ibindi bikoresho bikarishe bikozwe mu vyuma, n’ivyo kubumba amatafari. Ukwo ni ko yagiriye ibisagara vyose vy’Abamoni. Amaherezo Dawidi n’ingabo zose basubira Yeruzalemu.

**2.** Amunoni arwazwa n’intimba y’urukundo afitiye mushikiwe Tamari kubera yari akiri isugi, bigatuma Amunoni abona yuko bidashoboka ko amuronka.

**3.** Amunoni rero yari afise umugenzi yitwa Yehonadabu , mwene Shimeya . Shimeya yari mwenewabo na Dawidi. Uwo Yehonadabu yari umuntu w’umunyabwenge.

**4.** Amubwira rero ati: «Kubera iki wama uvyukana umubabaro kandi uri umwana w’umwami? Aho ntiwombwira ikibitera?» Amunoni amwishura ati: «Ndi mu guhwera kubera Tamari mushiki wa Abusalomu mwenewacu.»

**5.** Yehonadabu asubizayo ati: «Uraryama ku gitanda wirwaze. So niyaza kukuraba, uramubwira uti: “Ndagusavye Tamari mushikanje aze kundaba, ampe utwo kurya. Ateguriye imbere yanje utwo kurya tw’umurwayi akatumpa, nodutamira.”»

**6.** Nuko Amunoni araryama arirwaza, maze umwami aza kumuraba. Amunoni aca abwira umwami ati: «Ndagusavye mushikanje Tamari aze ng’aha akorere imbere yanje udukate tubiri dufise imero y’umutima, aheze atumpe ndadufungure.»

**7.** Dawidi aca arungika uwuja kubwira Tamari aho yari ari muhira ati: «Ndagusavye uje kwa musazāwe Amunoni, umuronderere utwo kurya .»

**8.** Tamari aca aja kwa musazawe Amunoni. Amunoni yari aryamye. Nuko afata igicumbe akibumbabumbira imbere yiwe, maze agikoramwo udukate.

**9.** Tamari aca atora ipanu yariko utwo dukate, aratumuha. Mugabo Amunoni yanka gufungura, avuga ati: «Nimusohoke mwese!» Bose baca barasohoka.

**10.** Amunoni aca abwira Tamari ati: «Nzanira utwo dufungurwa mu cumba, abe ari yo utumpera.» Nuko Tamari atora nya dukate yari yakoze dufise imero y’umutima, atuzanira musazawe Amunoni mu cumba.

**11.** Atumuzaniye ngo afungure, Amunoni aca aramucakira, amubwira ati: «Ingo turyamane, mushikanje.»

**12.** Mugabo Tamari amwishura ati: «Oya musazanje, ntunyambike ibara! Ivyo ntibibaho muri Isirayeli . Ntukore ico kintu c’agaterasoni .

**13.** Abusalomu umuhungu wa Dawidi yari afise mushikiwe yitwa Tamari . Yari mwiza. Maze uwundi muhungu wa Dawidi yitwa Amunoni aramukunda.

**13.** Ibara uzoba unyambitse ntiryopfa rimvuyeko. Kandi nawe ubwawe uzocika akamenyo muri Isirayeli. Ndagusavye rero uvugane n’umwami kuko atokunyima.»

**14.** Mugabo Amunoni yanka kumwumviriza, amukorera ibiteye isoni, amusambanya ku nguvu.

**15.** Amunoni aca aramwanka urunuka. Urwanko yamwanse rwabaye rwinshi kuruta urukundo yari yaramukunze. Amunoni aca amubwira ati: «Hoshi genda!»

**16.** Tamari na we amubwira ati: «Oya musazanje, kunyirukana vyoba ari bibi kurusha ivyo uhejeje kunkorera.» Mugabo yanka kumwumviriza.

**17.** Amunoni aca ahamagara umusore yamukorera, amubwira ati: «Ndagusavye unkure uyu muntu mu maso, uce wugara umuryango.»

**18.** Nya musore aca aramusohora, yugara umuryango.

**19.** Maze Tamari yiyorerako umunyota ku mutwe , yitaburirako na ya kanzu nziza yari yambaye. Aca yikorera amaboko, ava ng’aho, agenda ararira.

**20.** Musazawe Abusalomu aca amubaza ati: «Mbega musazāwe Amunoni ni we yagukoreye ivyo? Niwinumire rero mushikanje, urya ni musazāwe . Ntubishireko umutima.» Maze Tamari aja kuba kwa musazawe Abusalomu, atabonana n’abantu.

**21.** Umwami Dawidi yumvise ivyo bintu vyose, arashavura cane . Ariko yanka kubabaza umuhungu wiwe Amunoni kubera yamukunda. Ni we yari imfura yiwe.

**22.** Abusalomu nta na kimwe yavugana na Amunoni, caba kibi canke ciza. Yaramwanka kubera yakoreye ibiteye isoni mushikiwe Tamari .

**23.** Haheze imyaka ibiri yuzuye, Abusalomu atumira abahungu b’umwami bose ku musi mukuru . Ico gihe abantu ba Abusalomu bariko bamwa ubwoya bw’intama ziwe Bayali-Hazori hafi y’akarere ka Efurayimu .

**24.** Abusalomu rero aja kuraba umwami, amubwira ati: «Mwami wanje, hari abantu bariko baramwa ubwoya bw’intama zanje. Ndagusavye uze tujane mwe n’abasuku bawe.»

**25.** Ariko umwami abwira Abusalomu ati: «Oya mwananje. Tuje twese twokubera umuzigo.» Abusalomu aguma amwinginga ariko umwami yanka kujana na we, mugabo aramuhezagira.

**26.** Abusalomu aca avuga ati: «Wewe ko utaza, ndagusavye upfume ureka mwenewacu Amunoni tujane .» Umwami amwishura ati: «Kubera iki wipfuza ko mujana?»

**27.** Mugabo Abusalomu aramwinginga, umwami arateba aremera ko Amunoni n’abandi bahungu biwe bose bajana na Abusalomu.

**28.** Maze Abusalomu ategeka abasuku biwe ati: «Mugume murikanuye. Amunoni niyatangura kuryoherwa kubera akavinyu, nca ndababwira mumwice kandi muce mumwica. Ntimutinye. Ni je ndabibategetse. Mukomere kandi mugire umutima rugabo.»

**29.** Nuko abasuku ba Abusalomu bica Amunoni nk’uko Abusalomu yabategetse. Abandi bahungu b’umwami bose baca barahaguruka, umwe wese yurira indogobwa yiwe arahunga.

**30.** Bakiri mu nzira, Dawidi yumva inkuru ivuga ngo: «Abusalomu yishe abahungu bose b’umwami, nta n’umwe muri bo yasigaye.»

**31.** Umwami aca arahaguruka, yitaburirako impuzu maze arambarara hasi. Abasuku biwe bose na bo nyene bitaburirako impuzu, baguma bahagaze iruhande yiwe.

**32.** Ariko Yehonadabu mwene Shimeya , Shimeya mwenewabo na Dawidi, avuga ati: «Mwami wanje, ntiwiyumvire yuko ari abahungu bawe bose bishwe. Ni Amunoni wenyene yapfuye . Abusalomu ni we yategetse ko bamwica, kandi yateguye uwo mugambi kuva umusi Amunoni yakorera ibiteye isoni mushikiwe Tamari .

**33.** Rero mwami wanje, ntiwemere ayo makuru avuga ko abahungu bawe bose bapfuye. Amunoni ni we gusa yapfuye.»

**34.** Nayo Abusalomu yari yahunze . Mu nyuma, inderetsi igize gutya ibona abantu benshi bariko bazanana ibarabara ryari inyuma yayo, ryaca mu mbavu y’umusozi.

**35.** Yehonadabu aca abwira umwami ati: «Raba mwami abahungu bawe baragarutse. Ni bimwe namye ndakubwira databuja.»

**36.** Akirangiza kuvuga, abahungu b’umwami barashika bariko bararira baboroga. Umwami n’abasuku biwe bose na bo nyene bararira cane.

**37.** Abusalomu we yari yahunze, aja kwa Talimayi mwene Amihudi akaba n’umwami wa Geshuri. Maze Dawidi amara imisi myinshi aririra umuhungu wiwe.

**38.** Abusalomu yamaze imyaka itatu Geshuri , aho yahungiye.

**39.** Amaherezo umwami Dawidi yipfuza cane kuja kuraba Abusalomu kuko yari amaze gukira umubabaro w’urupfu rwa Amunoni.

**2.** Yowabu atumako rero umugore w’umunyabwenge yaba Tekowa , amubwira ati: «Ndagusavye wigire nk’uwuri mu kigandaro, wambare nk’uwugandaye, kandi ntihagire amavuta wisiga . Wigire nk’umugore amaze igihe kirekire agandariye uwiwe.

**3.** Uraca winjira iyo umwami ari, umubwire ivyo ngira nkubwire.» Yowabu aca amubwira ivyo avuga .

**4.** Nya mugore w’i Tekowa ashitse imbere y’umwami, aca arunama mu maso hiwe hashika hasi, avuga ati: «Ntabara mwami!»

**5.** Umwami amwishura ati: «Ufise ingorane iyihe?» Asubizayo ati: «Aho ubona jewe ndi umupfakazi. Umugabo wanje yarapfuye.

**6.** Databuja, nari mfise abahungu babiri maze barwanira mu gahinga. Nta muntu yari hafi ngo ababanguranye. Hanyuma umwe akubita uwundi aramwica.

**7.** None ubu databuja, umuryango wose wampagurukiye. Baguma bambwira ngo: “Zana uwishe mwenewabo. Dutegerezwa kumwica naho ata samuragwa azoba agisigaye, kubera ko na we yishe uwo bavukana .” Nibamwica bazoba bazimije agakara nari nsigaranye . Izina ry’umugabo wanje rizoba rizimanganye kandi nta wumukomokako azoba agisigaye kw’isi.»

**8.** Maze umwami abwira uwo mugore ati: «Niwitahire, mpava ntanga itegeko bagutunganirize.»

**9.** Uwo mugore w’i Tekowa aca abwira umwami ati: «Mwami wanje, ikosa ry’umwana wanje niriharurwe kuri jewe n’umuryango wa dawe. Ariko wewe n’ubwami bwawe ntiribāgīre.»

**10.** Umwami na we amwishura ati: «Nihagira uwusubira kukubaza ivy’ico kibazo uraca umunzanira. Ntazokwigera asubira kukubuza amahoro.»

**11.** Mugabo uwo mugore avuga ati: «Ndagusavye mwami, wibuke Yehova Imana yawe kugira ngo uwuhora amaraso y’uwishwe ntakore ibara ngo yice umuhungu wanje.» Umwami aca amwishura ati: «Ndakurahiye Yehova Imana nzima yuko ata wuzomurya n’urwara .»

**12.** Uwo mugore ni kwo kuvuga ati: «Ndagusavye mwami wanje ngire ico ndakubwiye.» Umwami ati: «Vuga!»

**13.** Nya mugore aca avuga ati: «Kubera iki none wiyumviriye gukorera abantu b’Imana ikintu kibi nk’ico ? Ivyo uvuze mwami birakwagiriza kuko utaragarukana umuhungu wawe womoye .

**14.** Nuko Yowabu mwene Zeruwiya amenya ko umwami yipfuza cane kubona Abusalomu .

**14.** Twese tuzopfa ata kabuza tumere nk’amazi aseseka ntibayore. Mugabo Imana ntirondera kwica, ahubwo iguma irondera imvo zotuma uwaciwe ataguma ari igicibwa kuri yo.

**15.** Icatumye nza gushikiriza iri jambo umwami wanje, ni uko abantu banteye ubwoba. Naciye nibwira nti: “Reka nje kubibwira umwami. Hari aho yokwumva ivyo ndamusavye, akabikora.

**16.** Hari aho umwami yonyumviriza maze twe n’umuhungu wenyene nsigaranye, akadukiza uwugomba kuduhonya ngo adukure mu ntoranwa Imana yaduhaye .”

**17.** Nibwiye kandi nti: “Ivyo umwami wanje ambwira bize kuba ibimpumuriza.” Erega mwami wanje, umeze nk’umumarayika w’Imana y’ukuri mu bijanye no gutandukanya iciza n’ikibi. Yehova Imana yawe abane nawe.»

**18.** Umwami amwishura ati: «Ndagusavye ntihagire ico umpisha ku vyo ngira nkubaze.» Nya mugore aca avuga ati: «Ndaguteze yompi, mwami.»

**19.** Umwami amubaza ati: «Ibi vyose ni Yowabu yabigutumye ?» Nya mugore yishura ati: «Ni ukuri ndakurahiye mwami, ni ukwo nyene ubivuze . Umunwa ni jewe ariko ijambo ni Yowabu.

**20.** Umusuku wawe Yowabu yabikoze kugira ngo uhindure uko ubona ibintu. Mugabo mwami, ufise ubukerebutsi nk’ubw’umumarayika w’Imana y’ukuri kandi ibiba mu gihugu vyose urabizi.»

**21.** Mu nyuma umwami abwira Yowabu ati: «Nta ngorane ndavyemeye . Genda ugarukane uwo musore Abusalomu .»

**22.** Yowabu aca arunamira umwami, mu maso hiwe hashika hasi, hanyuma aramushimira. Avuga ati: «Mwami wanje, uyu musi ndamenye yuko unshima kubera wemeye gukora ivyo nagusavye.»

**23.** Yowabu aca arahaguruka aja Geshuri maze azana Abusalomu Yeruzalemu.

**24.** Ariko umwami avuga ati: «Nasubire iwe mugabo ntaze yigere aza imbere yanje.» Nuko Abusalomu asubira iwe, ntiyabonana n’umwami.

**25.** Muri Isirayeli yose nta mugabo bahayagiza kubera ubwiza nka Abusalomu. Kuva munsi y’ikirenge gushika hejuru ku mutwe, nta kanenge wamubonako.

**26.** Buri mwaka yabwirizwa kwimosha kubera ko umushatsi wamuremera cane. Umushatsi yaba amosheje wapima shekeli 200 hisunzwe ingero y’i bwami .

**27.** Nuko Abusalomu avyara abahungu batatu n’umukobwa umwe yitwa Tamari. Yari umwigeme mwiza cane.

**28.** Imyaka ibiri irakwira Abusalomu aba Yeruzalemu, ariko ntiyigera abonana n’umwami .

**29.** Abusalomu atumako Yowabu kugira ngo amutume ku mwami, mugabo ntiyaza. Amutumako n’irigira kabiri, na ho nyene yanka kuza.

**30.** Amaherezo abwira abasuku biwe ati: «Murabona urya murima wa Yowabu uteyemwo sayiri uri iruhande y’uwanje? Genda muwuturire.» Abasuku ba Abusalomu baca baja kuwuturira.

**31.** Yowabu aca aja kwa Abusalomu amubaza ati: «Kubera iki abasuku bawe baturiye umurima wanje?»

**32.** Abusalomu amwishura ati: «Naragutumyeko uranka kuza. Nagomba uje kumbariza umwami uti: “Naviriye iki Geshuri ? Iyo mpfuma nigumirayo. Nkundira mbonane nawe mwami. Nimba hari icaha nakoze, uce unyica.”»

**33.** Yowabu aca aja kubibwira umwami, maze umwami atumako Abusalomu. Abusalomu arenguka imbere y’umwami, aramwunamira mu maso hiwe hashika hasi. Umwami aca aramusoma .

**2.** Abusalomu yaravyuka kare, agahagarara iruhande y’inzira ija kw’irembo ry’igisagara . Igihe umuntu yaba aje kuraba umwami ngo amutunganirize mu rubanza rwiwe , Abusalomu yaca amuhamagara, akamubaza ati: «Uva mu gisagara ikihe?» Na we agaca amubwira umuryango wo muri Isirayeli avamwo.

**3.** Abusalomu yaca amubwira ati: «Mu bisanzwe, ikibazo cawe ni co kandi kiratomoye. Mugabo umwami nta muntu yategekanije wo kwumviriza ikibazo cawe.»

**4.** Akongerako ati: «Iyo nza kuba ndi umucamanza mu gihugu, umuntu wese afise imburano canke urubanza yoje nkamutunganiriza.»

**5.** Hagize uwumwegera ngo amwunamire, Abusalomu yaca amufata akamusoma .

**6.** Ivyo ni vyo Abusalomu yagira ku bantu bose baba baje kuraba umwami ngo abatunganirize. Nuko Abusalomu aguma yigarurira imitima y’Abisirayeli .

**7.** Haheze imyaka ine , Abusalomu abwira umwami ati: «Nkundira nje Heburoni gushitsa indagano naraganiye Yehova.

**8.** Kuko igihe jewe umusavyi wawe naba Geshuri muri Siriya, naraganiye Yehova ko niyangarukana Yeruzalemu, nzoshikanira ikimazi Yehova.»

**9.** Umwami aca amubwira ati: «Genda amahoro.» Nuko Abusalomu ava ng’aho, aja Heburoni.

**10.** Abusalomu aca arungika intumwa mu mpisho mu miryango yose ya Isirayeli, ababwira ati: «Mukimara kwumva ijwi ry’inzamba, muce mutangaza muti: “Abusalomu abaye umwami Heburoni !”»

**11.** Abusalomu yari yatumiye abagabo 200 bavuye Yeruzalemu, bagenda bajanye na we. Bagiye ata co bicura, batazi umugambi uriko urategurwa.

**12.** Vyongeye, igihe Abusalomu yariko arashikana ibimazi, atuma intumwa Gilo guhamagara Ahitofeli . Ahitofeli yari umujanama wa Dawidi ava mu gisagara ca Gilo . Uwo mugambi wa Abusalomu uguma urushiriza gukomera, abamushigikiye na bo baguma bongerekana .

**13.** Mu nyuma haza umuntu amenyesha Dawidi ati: «Abisirayeli bose umutima wabo usigaye uri kuri Abusalomu.»

**14.** Dawidi aca abwira abasuku biwe bose bari kumwe Yeruzalemu ati: «Nimuze duhunge , Abusalomu ntahave atumara twese! Nimunyaruke ntituze tubona adushikiriye akaduhonya, ababa mu gisagara akabicisha inkota .»

**15.** Inyuma y’ivyo, Abusalomu akoresha umukogote agenderamwo, arondera n’amafarasi be n’abagabo 50 baza bariruka imbere yiwe .

**15.** Abasuku b’umwami baca bamwishura bati: «Ico utubwira cose mwami, twebwe abasuku bawe turagikora .»

**16.** Nuko umwami aragenda, abo mu rugo rwiwe bose baramukurikira. Mugabo asiga incoreke cumi ngo zitwararike ikirimba .

**17.** Umwami abandanya urugendo, we n’abantu bose bari bamukurikiye maze bahagarara Beti-Merihaki.

**18.** Umwami aca asuzuma abasuku bose bari bahunganye na we , n’Abakereti bose n’Abapeleti bose, n’Abanyegati 600 bazananye na we bavuye Gati . Bose baca imbere y’umwami.

**19.** Maze umwami abwira Itayi Umunyegati ati: «Kubera iki wokwirirwa urajana natwe? Subira inyuma ugumane n’umwami mushasha. Erega uri umunyamahanga kandi waje uhunze.

**20.** Nta n’imisi irahaca uje, none ugira uze kuyererana natwe ntazi n’iyo turoye? Subirana inyuma n’abantu bawe. Yehova agume akugirira neza , akubere n’umwizigirwa .»

**21.** Itayi aca yishura umwami ati: «Ndakurahiye Yehova Imana nzima, nawe ubwawe ndakurahiye mwami: ari ugupfa ari ugukira, tuzojana aho uzoja hose !»

**22.** Dawidi aca amubwira ati: «Nujabuke.» Nuko Itayi Umunyegati ajabuka umwonga ari kumwe n’abantu biwe bose n’imiryango yabo.

**23.** Abanyagihugu bose bararira baraboroga babonye abo bantu bose bari kumwe n’umwami bariko barajabuka batumbereye inzira ija mu bugaragwa. Aho hose bajabuka umwami ahagaze iruhande y’umwonga Kidironi .

**24.** Sadoki n’Abalewi bose bareruye isandugu y’isezerano ry’Imana y’ukuri , na bo nyene ni ho bari. Maze bashira nya sandugu y’Imana y’ukuri hasi. Abari bavuye mu gisagara bose bakiriko bararangiza kujabuka, Abiyatari na we nyene arashika.

**25.** Mugabo umwami abwira Sadoki ati: «Subiza iyo sandugu y’Imana y’ukuri mu gisagara . Yehova niyaba abona ko ndamuhimbara, azongarukana nsubire kuyibona, mbone n’aho iba .

**26.** Mugabo niyavuga ko ntakimuhimbara, azoheze rero akore ivyo abona ko ari vyiza.»

**27.** Umwami yongera kubwira umuherezi Sadoki ati: «Wewe uri umuntu ahishurirwa n’Imana . Subira mu gisagara impore, mugende mujanye n’abahungu banyu babiri, ari bo Ahimasi umuhungu wawe na Yonatani umuhungu wa Abiyatari.

**28.** Nzoba ndarindiririye mu bugaragwa hafi y’aho bajabukira Yorodani , gushika mumenyesheje uko vyifashe .»

**29.** Sadoki na Abiyatari basubiza rero isandugu y’Imana y’ukuri Yeruzalemu, bagumayo.

**30.** Dawidi atangura kuduga umusozi w’Imyelayo , agenda ararira. Yari yitwikiriye umutwe, ata n’ibirato yambaye. Abantu bari kumwe na we bose na bo nyene baduga barira, bitwikiriye umutwe.

**31.** Maze bamenyesha Dawidi bati: «Ahitofeli ari mu bashigikiye umugambi wa Abusalomu .» Dawidi aca avuga ati: «Yehova, ndakwinginze utume impanuro za Ahitofeli ziboneka ko ari ubujuju !»

**32.** Dawidi ashitse kw’isonga aho abantu bakunda kuja kwunamira Imana, asanga Hushayi Umwaruki yaje kumusanganira. Yari yitaburiyeko ikanzu, yisutseko n’ivu ku mutwe .

**33.** Ariko Dawidi amubwira ati: «Tujanye nta kintu kinini womfasha .

**34.** Ariko usubiye mu gisagara womfasha cane. Wobwira Abusalomu uti: “Ndi umusuku wawe, mwami. Nahora nkorera so, ariko ubu nje kugukorera .” Woheza rero ukamfasha kuvuruga impanuro za Ahitofeli .

**35.** None abaherezi Sadoki na Abiyatari ntimuzoba muri kumwe? Uze ubabwire ivyo uzokwumva vyose mu nzu y’umwami .

**36.** Ahimasi mwene Sadoki na Yonatani mwene Abiyatari na bo nyene ni yo bari. Muze mubatume baze kumbwira ivyo muzoba mwumvise vyose.»

**37.** Nuko Hushayi umugenzi wa Dawidi ashika Yeruzalemu, bihurirana n’uko Abusalomu na we ashitseyo.

**2.** Maze umwami abwira Ziba ati: «Kubera iki uzanye ivyo bintu?» Ziba amwishura ati: «Mwami, indogobwa nazizanye ngo abo mu rugo rwawe bazozigendereko. Imikate n’ivyamwa vyo mu ci nabizaniye imisore yawe. Umuvinyu na wo ni uwo guhembura abazoba baruhijwe n’urugendo rwo mu bugaragwa .»

**3.** Umwami aca amubaza ati: «None mwene shobuja ari hehe?» Ziba yishura umwami ati: «Yigumiye Yeruzalemu, avuga ngo uyu musi Abisirayeli baramusubiza ubwami bwa se .»

**4.** Umwami aca amubwira ati: «Urazi rero, ibintu vyose vya Mefibosheti bibaye rwawe .» Ziba yishura ati: «Ndagukuriye ubwatsi databuja. Ese wokwama undaba ryiza mwami .»

**5.** Umwami Dawidi ashitse Bahurimu, umugabo umwe wo mu muryango wa Sawuli aza amutumbereye, atangura kumuvuma . Yitwa Shimeyi , akaba yari mwene Gera.

**6.** Atangura gutera amabuye umwami Dawidi n’abasuku biwe bose n’abantu bose bari kumwe na we, n’abagabo b’intwari bari iburyo n’ibubamfu bwiwe.

**7.** Shimeyi yavuma umwami ati: «Genda urakagenda wa mwicanyi we! Wa mburakimazi we!

**8.** Yehova agarukanye ku gatwe kawe amaraso yose y’abo mu muryango wa Sawuli washeshe. Wanyaze ubwami Sawuli none Yehova abuhaye umuhungu wawe Abusalomu. Amaraso washeshe araguhumiye !»

**9.** Maze Abishayi mwene Zeruwiya abwira umwami ati: «Mwami wanje, iyo mbwa ipfuye yubahuka gute kukuvuma ? Ndagusavye ureke ngende ndamuce umutwe .»

**10.** Mugabo umwami avuga ati: «Mbega yemwe bene Zeruwiya , ivyo birabaraba? Nimumureke amvume . None Yehova ari we yamutumye ngo amvume, hari uwomubwira ngo: “Ivyo ugira ni ibiki?”»

**11.** Dawidi aca abwira Abishayi n’abasuku biwe bose ati: «Honyene umwana nivyariye ariko arondera kunyica , hari akantu Umubenyamini ! Nimumureke amvume kuko ari Yehova yamutumye.

**12.** Hari aho Yehova yobona amagorwa ndimwo , Yehova agasubira kungirira neza, iyi mivumo y’uyu musi ntimfate .»

**13.** Dawidi n’abantu biwe babandanya urugendo. Shimeyi yagendera ku ruhande rw’umusozi abangabanganye na Dawidi, akagenda amuvuma , amutera amabuye, atumura n’inkungugu nyinshi.

**14.** Amaherezo umwami n’abantu bose bari kumwe na we bashika iyo bari baroye barushe cane, baca bararuhuka.

**15.** Nayo Abusalomu n’Abisirayeli bose bari bamushigikiye, bari bashitse Yeruzalemu. Na Ahitofeli yari kumwe na we.

**16.** Dawidi arenganye gatoyi nya songa , ahura na Ziba wa musuku wa Mefibosheti . Yari afise indogobwa zibiri ziriko ivyo bicarako. Zari zikoreye imikate 200, udukate 100 dukozwe mu nzabibu zumye n’utundi 100 dukozwe mu vyamwa vyera mu ci , n’umubindi munini w’umuvinyu .

**16.** Hushayi Umwaruki wa mugenzi wa Dawidi, ashitse kwa Abusalomu, amubwira ati: «Umwami nahangame ! Umwami nahangame!»

**17.** Abusalomu aca abaza Hushayi ati: «Mbega urwo ni rwo rukundo ukunda umugenzi wawe? Kubera iki mutajanye?»

**18.** Hushayi yishura Abusalomu ati: «Jewe ndi ku ruhande rw’uwo Yehova yatoye, ashigikiwe n’aba bantu be n’abandi Bisirayeli bose. Ni we tuzogumana.

**19.** Mbe hoho ntakoreye umwana w’umugenzi wanje, wumva nokorera nde? Kurya nyene nakoreye so ni ko nawe nzogukorera .»

**20.** Maze Abusalomu abwira Ahitofeli ati: «Dukore iki? Nta co mwompanura ?»

**21.** Ahitofeli yishura Abusalomu ati: «Ryamana n’incoreke za so , zimwe yasiga ngo zitwararike ikirimba . Abisirayeli bose bazoca bamenya ko usigaye uri ikivume kuri so, bitume abari ku ruhande rwawe bakomera.»

**22.** Nuko bashingira Abusalomu ihema hejuru y’inzu , maze aryamana n’incoreke za se , bene umurango barorera .

**23.** Muri iyo misi, impanuro Ahitofeli yatanga yabonwa nk’ijambo rivuye ku Mana y’ukuri . Ukwo ni ko Dawidi na Abusalomu babona impanuro zose Ahitofeli atanze.

**2.** Ndaheza ndamutere atiteguye. Azoba arushe, ata n’utuguvu asigaranye . Aca ata umutwe hanyuma abantu bose bari kumwe na we bace bahunga, maze nice umwami wenyene .

**3.** Abantu bose nca ndabagarukana kuri wewe. Uwo urondera niyapfa, abantu biwe bose baca bagaruka kuri wewe maze amahoro asasagare.»

**4.** Abusalomu n’abashingantahe bose bo muri Isirayeli bashima cane ico ciyumviro.

**5.** Ariko Abusalomu avuga ati: «Nihagire uwuhamagara Hushayi Umwaruki, twumve na we ico abivugako.»

**6.** Hushayi ashitse, Abusalomu amubwira ati: «Ahitofeli yaduhanuye uku n’uku. Wumva iyo mpanuro twoyikurikiza? Canke na ho utubwire ico twokora.»

**7.** Hushayi aca abwira Abusalomu ati: «Ubu hoho impanuro Ahitofeli yatanze, si nziza .»

**8.** Hushayi yongerako ati: «Urazi neza ko so n’abantu biwe ari intwari , kandi bakaba baratse nk’idubu yabuze ivyana vyayo mu gahinga . Urazi kandi ko so ari umurwanyi , rero ntaza kurarana n’abo bari kumwe.

**9.** N’ubu nyene wosanga yinyegeje mw’isenga canke ahandi hantu . Kandi abaye ari we atangura kudutera, abovyumva boca bavuga ngo: “Ingabo za Abusalomu zatsinzwe.”

**10.** Mbere n’umugabo w’intwari afise umutima nk’uw’intambwe , ntiyobura kugira ubwoba agacika intege. Kuko Abisirayeli bose bazi ko so ari umurwanyi akomeye be n’uko abantu bari kumwe na we ari abagabo b’intwari.

**11.** Impanuro yanje rero ni iyi: koranya Abisirayeli bose kuva Dani gushika Beri-Sheba , baze ari benshi nk’umusenyi uri ku nkengera y’ikiyaga . Maze ubaje imbere, muje ku rugamba.

**12.** Tuzomutera iyo azoba ari hose, tumugweko nk’uko urume rugwa rugatondera hasi. Yaba we canke abari kumwe na we, nta n’umwe azosigara.

**13.** Niyahungira mu gisagara kanaka, Abisirayeli bose bazoca baza bagisenyure maze bagikwegeshe imigozi gushika mu mwonga, ntihagire n’akabuye gasigara.»

**14.** Maze Abusalomu n’abagabo bose bo muri Isirayeli bavuga bati: «Impanuro ya Hushayi Umwaruki ni nziza kuruta iya Ahitofeli.» Ivyo vyabaye kubera ko Yehova yari yafashe ingingo yo kuvuruga impanuro itomoye ya Ahitofeli . Yehova yashaka kuzana ivyago kuri Abusalomu .

**15.** Mu nyuma, Hushayi abwira abaherezi Sadoki na Abiyatari ati: «Ahitofeli yahanuye Abusalomu n’abashingantahe bo muri Isirayeli uku n’uku, nanje ndabahanura uku.

**16.** Nimurungike ningoga uwuja kuburira Dawidi ati: “Nturare mu bugaragwa hafi y’aho bajabukira Yorodani , ahubwo nyarutsa ujabuke. Ahandiho wewe n’abo muri kumwe bose murahona .”»

**17.** Maze Ahitofeli abwira Abusalomu ati: «Nkundira ntore abagabo 12.000, nkurikire Dawidi muri iri joro.

**17.** Yonatani na Ahimasi bari Eni-Rogeli kubera ko batashaka uwubabona binjiye mu gisagara. Nuko umusukukazi umwe abashira ubwo butumwa kugira baje kubumenyesha umwami Dawidi.

**18.** Ariko umusore umwe arababona, aja kubibwira Abusalomu. Yonatani na Ahimasi baca bava ng’aho ningoga, baja Bahurimu ku rugo rw’umugabo umwe yari afise ikinogo c’amazi mu kigo, bacinyegezamwo.

**19.** Maze umugore w’uwo mugabo atora ikintu agipfukisha nya kinogo. Araheza agisanzako intete zihuye, ntihagira uwubica n’ikanda.

**20.** Abasuku ba Abusalomu bahashitse, babaza uwo mugore bati: «Ahimasi na Yonatani bari hehe?» Abishura ati: «Baciye ng’aha bagana ku ruzi .» Abo basuku baja kubarondera mugabo ntibabatora, maze basubira Yeruzalemu.

**21.** Bamaze kugenda, Yonatani na Ahimasi baca bava muri ca kinogo, baja kubwira umwami Dawidi ivyo batumwe. Bamubwira bati: «Nimunyarutse mujabuke uruzi.» Baraheza bamwiganira impanuro Ahitofeli yatanze yo kubagirira nabi .

**22.** Dawidi n’abari kumwe na we bose, baca bava hasi bajabuka uruzi Yorodani. Bwakeye bose bamaze kujabuka.

**23.** Ahitofeli abonye ko batakurikije impanuro yabahaye, aca ategura indogobwa ayurirako, aja iwe mu gisagara iwabo . Asiga atunganije ivyo mu rugo rwiwe , aca arimanika arapfa. Baca bamuhamba aho bahamvye ba sekuruza.

**24.** Nayo Dawidi, aja Mahanayimu . Abusalomu na we ajabuka Yorodani ari kumwe n’ingabo zose za Isirayeli.

**25.** Amasa ni we Abusalomu yagize umukuru w’ingabo mu kibanza ca Yowabu . Se wa Amasa yari Umwisirayeli yitwa Itira, nyina akaba Abigayili mwene Nahashi. Abigayili yari mwenewabo na Zeruwiya, nyina wa Yowabu.

**26.** Nuko Abusalomu n’ingabo za Isirayeli bakambika mu karere ka Gileyadi .

**27.** Dawidi akimara gushika Mahanayimu, Shobi mwene Nahashi wo mu gisagara c’Abamoni citwa Raba , na Makiri mwene Amiyeli w’i Lo-Debari na Baruzilayi Umunyagileyadi w’i Rogelimu

**28.** bazana ibisaswa, amabesani, inkono, ingano, intete za sayiri, ifu, intete zikaranze, ibiharo , inkore, intete zumye,

**29.** ubuki, amavuta , intama n’iforomaji . Babizanira Dawidi n’abo bari kumwe ngo babirye , kuko biyumviriye bati: «Aba bantu bari mu bugaragwa barashonje, bararushe kandi baranyotewe .»

**2.** Hanyuma Dawidi abashira mu migwi itatu: umwe awuha Yowabu , uwundi awuha Abishayi mwene Zeruwiya , akaba na mwenewabo na Yowabu, uwundi awuha Itayi Umunyegati. Umwami aca abwira abasoda ati: «Nanje turajana ku rugamba.»

**3.** Ariko bamubwira bati: «Ntujane natwe kuko wewe ungana na 10.000 muri twebwe . Turamutse duhunze canke ica kabiri c’ingabo zacu kigapfa, abansi bacu ntibovyitaho . Vyoba vyiza rero ugumye mu gisagara kugira uturungikire abadutabara.»

**4.** Umwami abishura ati: «Ndakora ivyo mubona ko ari vyiza.» Umwami aca ahagarara iruhande y’irembo ry’igisagara, maze ingabo zose zija ku rugamba ziri mu migwi y’abantu 100 n’iy’abantu 1.000.

**5.** Maze umwami ategeka Yowabu na Abishayi na Itayi ati: «Ndabasavye ntimugirire nabi umuhungu wanje Abusalomu .» Igihe umwami yaha abo bakuru iryo tegeko ku bijanye na Abusalomu, abantu bose barumva.

**6.** Nuko bava mu gisagara baja gutana mu mitwe n’ingabo z’Abisirayeli, urugamba rubera mu kibira ca Efurayimu .

**7.** Ingabo za Dawidi zitsinda ingabo z’Abisirayeli , inganda ziratikira. Uwo musi hapfa abantu 20.000.

**8.** Urugamba rukwira muri ako karere kose. Uwo musi abahitanywe n’amasanganya mu kibira baba benshi kuruta abishwe n’inkota.

**9.** Amaherezo Abusalomu aja abona ahanganye n’ingabo za Dawidi. Abakubise ijisho aca arahunga, maze indogobwa yariko agenderako ica munsi y’amashami azitanye y’igiti kinini. Umutwe wiwe uca ufatwa n’ico giti, asigara yenena mu kirere . Ya ndogobwa yari atwaye iribandaniriza.

**10.** Umuntu umwe abibonye, aja kubwira Yowabu ati: «Urazi? Ndabonye Abusalomu yenena ku giti kinini.»

**11.** Yowabu aca yishura uwo muntu ati: «Kubera iki none wabibonye ntuce umwicira aho nyene? Mba ndakwihereye ifeza cumi n’umukaba.»

**12.** Ariko uwo muntu abwira Yowabu ati: «N’uwari kumpa ifeza 1.000, sinari kwubahuka kugirira nabi umwana w’umwami. Erega twumva igihe umwami yagutegeka wewe na Abishayi na Itayi ati: “Murabe neza ntihagire uwugirira nabi umuhungu wanje Abusalomu .”

**13.** Iyo ndabirengako nkamwica , umwami yotevye akabimenya kandi nawe ntiwomvugiye.»

**14.** Yowabu aca avuga ati: «Mbisa, urabona uyu mwanya wose untesheje!» Aca afata uducumu dutatu atuzibura Abusalomu mu mutima. Yari akiri muzima, yenena muri ca giti kinini.

**15.** Maze abantu cumi batwaza ibirwanisho Yowabu baraza, bahohosha Abusalomu .

**16.** Yowabu aca avuza inzamba kugira urugamba ruhagarare. Ingabo ziwe zica ziragaruka zireka gukurikira iz’Abisirayeli.

**17.** Maze bafata Abusalomu bamuta mu kinogo kinini cari mu kibira, baca bamurundako ikirundo kinini cane c’amabuye . Ingabo zose z’Abisirayeli zica zirahunga, umwe wese aja iwe.

**18.** Nuko Dawidi aharura ingabo zari kumwe na we, maze agena abatwara imigwi y’abantu 1.000 n’abatwara imigwi y’abantu 100 .

**18.** Abusalomu akiriho, yari yarishingiye inkingi mu kiyaya c’Umwami , kuko yibwira ati: «Nta muhungu mfise bazokwama banyibukirako .» Iyo nkingi yayitiriye izina ryiwe, kandi gushika n’uyu musi baracayita Icibutso ca Abusalomu.

**19.** Ahimasi mwene Sadoki, abwira Yowabu ati: «Ndagusavye undeke niruke nje kumenyesha umwami iyo nkuru, kuko Yehova yamurenganuye akamukiza abansi biwe .»

**20.** Ariko Yowabu amwishura ati: «Uyu musi nta nkuru uja kumenyesha, uzoba urayimenyesha ikindi gihe. Kubera ko hapfuye umwana w’umwami, ubu si we woja kumenyesha iyo nkuru .»

**21.** Yowabu aca abwira umugabo umwe w’Umukushi ati: «Genda ubwire umwami ivyo wabonye.» Nuko nya Mukushi yunamira Yowabu, aca agenda yiruka.

**22.** Ahimasi mwene Sadoki yongera kubwira Yowabu ati: «Ikiba cose, ndagusavye undeke nanje niruke nkurikire urya Mukushi.» Ariko Yowabu amubwira ati: «Wirirwa urirukira iki ga mwananje? Erega nta nkuru iriho wotwara.»

**23.** Mugabo avuga ati: «Ntaco pfa kundeka niruke.» Yowabu amwishura ati: «Iruka.» Ahimasi aca ariruka ajana inzira ica mu karere ka Yorodani , arateba asiga wa Mukushi.

**24.** Nayo Dawidi yari yicaye hagati y’amarembo abiri y’igisagara . Maze inderetsi iduga ku gisenge c’irembo ryari rifatanye n’uruhome. Iyo nderetsi igize gutya, ibona umugabo ariko yiruka ari wenyene.

**25.** Iyo nderetsi irasemerera ibimenyesha umwami. Umwami na we ati: «Nimba ari wenyene, atuzaniye inkuru.» Akiriko aregereza,

**26.** nya nderetsi ibona uwundi mugabo ariko ariruka, ica irasemerera ibwira umurinzi w’irembo iti: «Ndabonye uwundi mugabo ariko yiruka ari wenyene!» Umwami aca avuga ati: «N’uwo nyene atuzaniye inkuru.»

**27.** Nya nderetsi yongera kuvuga iti: «Uwa mbere mbona yiruka nka Ahimasi mwene Sadoki.» Umwami aca avuga ati: «Ni umuntu mwiza. Aho azanye inkuru nziza.»

**28.** Maze Ahimasi arasemerera abwira umwami ati: «Vyose vyagenze neza.» Aca yunamira umwami, mu maso hiwe hashika hasi. Araheza avuga ati: «Yehova Imana yawe nashemezwe, we yagufashije gutsinda abari bakugararije mwami !»

**29.** Ariko umwami amubaza ati: «Wa muhungu wanje Abusalomu wewe yoba ari impore?» Ahimasi yishura ati: «Igihe Yowabu yaturungika jewe n’urya musuku wawe wundi, nabonye hari uruhagarara ariko sinamenye ivyo ari vyo .»

**30.** Umwami amubwira ati: «Hagarara aho ku ruhande.» Aca ahagarara ku ruhande.

**31.** Wa Mukushi na we arashika , aca avuga ati: «Ndakuzaniye inkuru mwami wanje. Uyu musi Yehova yakurenganuye agukiza abakugararije bose .»

**32.** Mugabo umwami abaza uwo Mukushi ati: «Wa muhungu wanje Abusalomu wewe yoba ari impore?» Amwishura ati: «Abansi bawe bose mwami, n’abakugararije bose barondera kukugirira nabi, barakamera nka we .»

**33.** Umwami bica biramwanka mu nda aduga mu cumba cari hejuru y’irembo, atangura kurira. Yagenda avuga ngo: «Mwananje Abusalomu, mwananje! Mwananje Abusalomu! Ese iyo aba ari je mpfa mu kibanza cawe mwananje Abusalomu, mwananje !»

**2.** Intsinzi y’uwo musi ihinduka ikigandaro ku basoda bose kubera ko bumvise yuko umwami yariko araririra umuhungu wiwe.

**3.** Kuri uwo musi abasoda bagaruka mu gisagara mu gacerere, nka kurya abahunze urugamba bataha bamaramaye.

**4.** Umwami yitwikira mu maso, aguma aboroga avuga ati: «Mwananje Abusalomu, Abusalomu mwananje, mwananje !»

**5.** Maze Yowabu yinjira aho umwami ari mu nzu, amubwira ati: «Uno musi uramaramaje abasuku bawe bose kandi ari bo bagukijije, bagakiza n’abahungu bawe , n’abakobwa bawe , n’abagore bawe, n’incoreke zawe .

**6.** Ukunda abakwanka, ukanka abagukunda. Uyu musi urerekanye neza yuko intwazangabo zawe n’abasoda bawe ata co bavuze kuri wewe. Ndazi neza ko iyo Abusalomu aba akiriho uyu musi, natwe twapfuye, vyari kuguhimbara.

**7.** Va hasi rero usohoke, uje guhumuriza ingabo zawe. Nutabigira, ndakurahiye Yehova yuko ata muntu n’umwe aza kugumana nawe muri iri ijoro. Kandi ivyo birakubera bibi kuruta ivyago vyose vyagushikiye kuva ukiri muto gushika ubu.»

**8.** Umwami arahaguruka rero aja kwicara kw’irembo ry’igisagara, maze abantu bose bamenyeshwa ko umwami yicaye kw’irembo. Nuko bose baza imbere yiwe.

**9.** Mu miryango yose ya Isirayeli baguma baharira bavuga bati: «Umwami yadukijije abansi bacu , adukiza n’Abafilisitiya. None ubu yarahunze igihugu kubera Abusalomu .

**10.** Nayo Abusalomu, uwo twimitse ngo atubere umwami , yaguye ku rugamba . Kubera iki none ata kiriko kirakorwa ngo umwami agaruke?»

**11.** Umwami Dawidi arungikira ubutumwa abaherezi Sadoki na Abiyatari ati: «Mubwire abashingantahe bo mu muryango wa Yuda muti: “Kubera iki mushaka kuba aba nyuma mu kugarukana umwami ku kirimba? Erega hari ubutumwa bwansanze aho mba bumenyesha ko iyindi miryango yose ya Isirayeli ishaka ko umwami agaruka.

**12.** Mwebwe muri benewacu, dusangiye amaraso . Kubera iki none mwoba aba nyuma mu kugarukana umwami?”

**13.** Amasa na we mumubwire muti: “Mbega ntidusangiye amaraso? Imana impane bimwe bikomeye nintakugira umukuru w’ingabo mu gishingo ca Yowabu kuva ubu.”»

**14.** Nuko umwami ajijura abantu bose bo mu muryango wa Yuda ku buryo bose hamwe bamurungikira ubutumwa bugira buti: «Garuka, wewe n’abasuku bawe bose.»

**15.** Umwami afata urugendo rwo kugaruka, ashika kuri Yorodani. Abo mu muryango wa Yuda na bo baza Gilugali gusanganira umwami no kumujabutsa Yorodani.

**16.** Maze Shimeyi mwene Gera, wa Mubenyamini w’i Bahurimu, amanuka ningoga gusanganira umwami Dawidi ari kumwe n’abo mu muryango wa Yuda.

**17.** Yari kumwe kandi n’Ababenyamini 1.000. Wa musuku wo mu muryango wa Sawuli yitwa Ziba na we nyene yihutira kumanuka ku ruzi Yorodani ngo asanganire umwami. Yari kumwe n’abahungu biwe 15 n’abasuku biwe 20.

**18.** Maze ajabuka uruzi kugira ngo afashe abo mu rugo rw’umwami kujabuka, akore n’ivyo umwami yipfuza vyose. Umwami agira ajabuke Yorodani, Shimeyi mwene Gera aramwunamira ashika hasi.

**19.** Yowabu bamumenyesha bati: «Umwami ariko araririra Abusalomu kandi aramugandariye .»

**19.** Abwira umwami ati: «Databuja, mwami wanje, ntumparureko ikosa kandi ntiwibuke ikibi jewe umusuku wawe nagukoreye igihe wava Yeruzalemu. Ndagusavye ntugishireko umutima.

**20.** Databuja, ndazi neza yuko nacumuye. Ni co gituma mu muryango wose wa Yozefu ari jewe natanguye kuza kugusanganira mwami.»

**21.** Abishayi mwene Zeruwiya aca avuga ati: «Shimeyi yari akwiye kwicwa kubera yavumye uwo Yehova yarobanuje amavuta .»

**22.** Mugabo Dawidi avuga ati: «Mbega yemwe bene Zeruwiya , ivyo birabaraba? Kubera iki uyu musi mushaka kundwanya? Nta n’umwe agenda yishwe muri Isirayeli uyu musi. Erega ndazi neza ko ndi umwami wa Isirayeli.»

**23.** Umwami aca abwira Shimeyi ati: «Ntupfa.» Maze umwami aramurahira .

**24.** Mefibosheti wa mwuzukuru wa Sawuli, na we nyene aza gusanganira umwami. Kuva umusi umwami yagenda gushika agarutse amahoro, Mefibosheti ntiyigeze agirira isuku ibirenge vyiwe canke ngo amwe ubwanwa bwo haruguru, canke ngo amese impuzu ziwe.

**25.** Ashitse Yeruzalemu gusanganira umwami, umwami amubaza ati: «Kubera iki utajanye nanje ga Mefibosheti?»

**26.** Na we avuga ati: «Mwami wanje, databuja, urazi yuko mugaye . Rero nabwiye umusuku wanje nti: “Ntegurira indogobwa ngenderako kugira njane n’umwami.” Ariko yarampenze.

**27.** Mwami wanje, databuja, yaciye aza iwawe arambeshera . Mugabo mwami wanje, umeze nk’umumarayika w’Imana y’ukuri. Nukore rero ico ubona ko kibereye.

**28.** Abo mu muryango wa dawe bose wari kubacira urwo gupfa mwami wanje, mugabo jewe umusuku wawe wanshize mu bafungurira ku meza yawe . Hari ikirenze ivyo nokwubahuka gusaba umwami?»

**29.** Mugabo umwami amwishura ati: «Geza aho nakwumvise. Wewe na Ziba muzogabura amatongo. Iyo ni yo ngingo mfashe .»

**30.** Mefibosheti aca abwira umwami ati: «Nashake ayatware yose, kizima umwami wanje yagarutse iwe amahoro.»

**31.** Baruzilayi Umunyagileyadi yari yamanutse avuye Rogelimu kugira aherekeze umwami gushika ku ruzi Yorodani.

**32.** Baruzilayi yari ashaje cane, akaba yari afise imyaka 80. Yari atunze cane kandi igihe umwami yari Mahanayimu , Baruzilayi yaramuronkeje ibifungurwa.

**33.** Umwami amubwira rero ati: «Ingo tujabukane. Uzohora ufungurira ku meza yanje Yeruzalemu .»

**34.** Mugabo Baruzilayi yishura umwami ati: «Nsigaje imisi ingahe yo kubaho, aho nojana nawe Yeruzalemu ga mwami?

**35.** Raba mfise imyaka 80 . Noba ngishobora gutandukanya ikintu ciza n’ikitari ciza? Jewe umusuku wawe noba ngishobora kwumva uburyohe bw’ivyo mfungura n’ivyo nywa? Noba ngishobora kwumva ijwi ry’abaririmvyi b’abagabo canke b’abagore ? Kubera iki none jewe umusuku wawe nokwirirwa ndakubera umuzigo ga mwami?

**36.** Kuguherekeza gushika kuri Yorodani vyonyene, ni iteka mwami. Kubera iki none mwami wokwirirwa uranyishura ineza ingana ukuraho?

**37.** Ndagusavye databuja ureke nsubire inyuma, nje gupfira mu gisagara iwacu hafi y’aho data na mama bahambwe . Mugabo uyu musuku wawe Kimuhamu murashobora kujabukana mwami. Uze umukorere ico ubona ko kibereye.»

**38.** Umwami na we amubwira ati: «Kimuhamu naze tujabukane. Kandi ico ushima ko ndamukorera nzokimukorera. Mbarira ico wipfuza cose nzogikora.»

**39.** Abantu bose batangura rero kujabuka Yorodani. Umwami agira ajabuke abanza gusoma Baruzilayi aramuhezagira. Baruzilayi aca asubira iwe.

**40.** Maze umwami arajabuka aja Gilugali . Yari kumwe na Kimuhamu hamwe n’abo mu muryango wa Yuda bose, n’ica kabiri c’abandi Bisirayeli bajabukanye na we .

**41.** Maze abo mu yindi miryango yose y’Abisirayeli baraza babwira umwami bati: «Kubera iki benewacu bo mu muryango wa Yuda bakuzanye mu mpisho, wewe n’abo mu rugo rwawe n’ingabo zawe zose, bakabajabukana Yorodani ?»

**42.** Abo mu muryango wa Yuda bose babishura bati: «Mwibagiye yuko umwami ari incuti yacu ? None mushavujwe n’iki? Erega nta ndya z’umwami turya kandi nta n’ingabire aduha.»

**43.** Ariko abo mu yindi miryango ya Isirayeli bishura abo mu muryango wa Yuda bati: «Turi imiryango cumi. Umwami Dawidi ni twebwe rero tumufiseko uburenganzira kubarusha. Kubera iki none mwatugaye? Si twebwe none twari kugarukana umwami wacu mu ba mbere?» Mugabo abo mu muryango wa Yuda batsinda abo Bisirayeli bandi muri izo mpari.

**2.** Abisirayeli bose baca bata Dawidi bakurikira Sheba mwene Bikiri . Mugabo abo mu muryango wa Yuda bumira ku mwami wabo, baramuherekeza kuva kuri Yorodani gushika Yeruzalemu .

**3.** Umwami Dawidi ashitse iwe Yeruzalemu , afata ba bagore cumi b’incoreke yari yarasize kugira bitwararike ikirimba , abashira mu nzu icunzwe n’abarinzi. Yarabaronsa ibifungurwa ariko ntiyaryamana na bo . Bagumye muri iyo nzu gushika bapfuye. Bari bameze nk’abapfakazi naho umugabo wabo yari akiriho.

**4.** Maze umwami abwira Amasa ati: «Tumako abagabo bo mu muryango wa Yuda, mu misi itatu bazobe bakoraniye hano. Na wewe ukwiye kuba ari ho uri.»

**5.** Amasa agenda rero gukoranya abo mu muryango wa Yuda, mugabo arenza igihe umwami yari yamuhaye.

**6.** Dawidi ni kwo kubwira Abishayi ati: «Sheba mwene Bikiri ashobora kutugirira nabi kuruta Abusalomu . Tora bamwe mu basoda banje muje kumuhiga, ntahave aducika agahungira mu bisagara bikingijwe ibihome.»

**7.** Nuko ingabo za Yowabu , Abakereti, Abapeleti n’abagabo b’intwari bose bava Yeruzalemu baja guhiga Sheba mwene Bikiri.

**8.** Bashitse hafi y’ibuye rinini ryari Gibeyoni , Amasa aza kubasanganira. Yowabu yari yambaye impuzu zo ku rugamba, akenyeye n’inkota yiwe iri mu rwubati. Yegereye Amasa, iyo nkota ica iva mu rwubati irakoroka.

**9.** Yowabu abwira Amasa ati: «Ni impore ga mwenewacu?» Yowabu aca afata ubwanwa bwa Amasa n’ukuboko kwiwe kw’ukuryo, nk’uwugira amusome.

**10.** Nayo Amasa, ntiyicura inkota Yowabu yari afise mu minwe. Yowabu aca ayimuzibura mu nda , amara yiwe aseseka hasi. Mu kumwica ntiyarinze kumuzibura kabiri, yagize rimwe gusa. Yowabu na mwenewabo Abishayi babandanya guhiga Sheba mwene Bikiri.

**11.** Maze umusore umwe wo mu ngabo za Yowabu ahagarara iruhande ya Amasa, akaza aravuga ati: «Uwo wese ari ku ruhande rwa Yowabu na Dawidi, nakurikire Yowabu!»

**12.** Aho hose, Amasa yariko akumbagara mu maraso hagati mw’ibarabara. Nya musore abonye ko abasoda bose bahashitse baca bahagarara, akura Amasa mw’ibarabara amushira mu murima. Aca amutererako impuzu kuko yabona ko uwuhashitse wese yaca ahagarara.

**13.** Amaze kumukura mw’ibarabara, ingabo zose zikurikira Yowabu guhiga Sheba mwene Bikiri.

**14.** Nuko Sheba anyuragira mu miryango yose ya Isirayeli gushika mu gisagara ca Abeli-Beti-Mayaka . Abo mu muryango wa Bikiri bose na bo baca bakoranira hamwe baramukurikira.

**15.** Yowabu n’ingabo ziwe bashika Abeli-Beti-Mayaka, barahugariza kugira bafate Sheba. Kubera ko uruzitiro rw’ico gisagara rwari rukikujwe n’ikirundo c’ibivu kimeze nk’uruhome, baciye barunda hafi yaco ibivu buririrako kugira bagitere. Ingabo za Yowabu zose zica zitangura kwimba uruzitiro kugira zirusenyurire hasi.

**16.** Maze umugore umwe w’inkerebutsi asemerera ari mu gisagara ati: «Hemwe, nimwumvirize! Ndabasavye mubwire Yowabu aze ico ndamubwira.»

**17.** Yowabu aregera, nya mugore abaza ati: «Ni wewe Yowabu?» Na we ati: «Ni jewe.» Nya mugore aca amubwira ati: «Ndagusavye unyumvirize jewe umusuku wawe.» Yowabu na we ati: «Ndaguteze yompi.»

**18.** Nya mugore yongerako ati: «Aho hambere bakunda kuvuga ngo: Uwushaka umuti w’ikibazo afise, “naje guhanuza mu gisagara ca Abeli.”

**19.** Jewe nserukira abantu b’abanyamahoro kandi b’abizigirwa bo muri Isirayeli. Uriko urondera guhonya igisagara kimeze nk’umuvyeyi muri Isirayeli. Kubera iki ushaka kuzimanganya intoranwa twahawe na Yehova ?»

**20.** Umugabo umwe w’umugumutsi yitwa Sheba ariyadukiza. Yari mwene Bikiri wo mu muryango w’Ababenyamini. Avuza inzamba maze avuga ati: «Dawidi nta co duhuriyeko kandi nta ntoranwa tuzoronka kuri mwene Yese . Umwe wese nasubire ku mana ziwe , yemwe Bisirayeli !»

**20.** Yowabu amwishura ati: «Sinokwubahuka kuzimanganya iki gisagara.

**21.** Ico si co kingenza. Nje kurondera umugabo yagararije umwami Dawidi. Yitwa Sheba mwene Bikiri wo mu karere k’imisozi ka Efurayimu . Mumuduhaye, duca tugenda.» Maze nya mugore abwira Yowabu ati: «Umutwe wiwe barawuguterera bawucishije hejuru y’uruzitiro.»

**22.** Nya mugore w’inkerebutsi aca aja kuvugana n’ababa muri ico gisagara bose. Maze Sheba mwene Bikiri bamuca umutwe, baraheza bawuterera Yowabu. Yowabu aca avuza inzamba, ingabo zica zirahava, umwe wese asubira iwe . Yowabu na we asubira Yeruzalemu iyo umwami ari.

**23.** Yowabu yari umukuru w’ingabo zose za Isirayeli , Benaya mwene Yehoyada na we akaba umukuru w’Abakereti n’Abapeleti .

**24.** Adoramu yari ajejwe abahamagawe ngo bakorere umwami, Yehoshafati mwene Ahiludi na we akaba umwanditsi w’ivyaja biraba.

**25.** Sheva yari umunyamabanga, Sadoki na Abiyatari na bo bakaba abaherezi.

**26.** Umuyayiri yitwa Ira na we nyene yakorera Dawidi ari umukuru mu nzego .

**2.** Umwami atumako Abanyagibeyoni , avugana na bo.

**3.** Dawidi abwira Abanyagibeyoni ati: «Ndabakorere iki? Notanga indishi nyabaki kugira ngo ico caha kituveko, mubone gusabira umuhezagiro abantu ba Yehova?»

**4.** Abanyagibeyoni bamwishura bati: «Ifeza canke inzahabu si vyo vyokuraho ikibi Sawuli n’umuryango wiwe badukoreye, kandi nta n’umwe twemerewe kwica muri Isirayeli.» Dawidi aca avuga ati: «Nimumbwire rero ico mushaka cose, ndakibakorera.»

**5.** Babwira umwami bati: «Uwatwiciye abacu arondera kuduhonya mu karere kose ka Isirayeli ,

**6.** nimuduhe abagabo indwi mu bamukomokako. Tuzobica maze tubamanike imbere ya Yehova Gibeya , igisagara Sawuli umwami yatowe na Yehova yabamwo .» Nuko umwami abishura ati: «Ndemeye kubatanga.»

**7.** Ariko umwami Dawidi agirira impuhwe Mefibosheti mwene Yonatani, Yonatani mwene Sawuli, kubera indahiro Dawidi na Yonatani barahiye imbere ya Yehova.

**8.** Umwami aca afata rero abahungu babiri umukobwa wa Aya yitwa Rizipa yavyaranye na Sawuli. Bitwa Arumoni na Mefibosheti. Afata n’abahungu batanu Mikali umukobwa wa Sawuli yavyaranye na Adiriyeli mwene Baruzilayi w’i Mehola .

**9.** Maze abaha Abanyagibeyoni, barabica, babamanika ku musozi imbere ya Yehova . Bose hamwe uko ari indwi bapfira rimwe. Hari mu misi ya mbere y’iyimbura, igihe batangura kwimbura sayiri.

**10.** Nuko Rizipa umukobwa wa Aya atora igunira, arisasa ku gitandara. Aguma hafi y’ibiziga vyabo kuva iyimbura ritanguye gushika imvura itasuye. Ku murango yarabuza inyoni kuza kuri ivyo biziga, mw’ijoro na ho akabuza ibikoko vyo mw’ishamba kwegera.

**11.** Maze babwira Dawidi ivyo Rizipa umukobwa wa Aya, ya ncoreke ya Sawuli, yakoze.

**12.** Dawidi aca aja gusaba abakuru b’i Yabeshi-Gileyadi amagufa ya Sawuli n’ay’umuhungu wiwe Yonatani. Abo bakuru ni bo bagiye gutora mu mpisho ibiziga vyabo igihe Abafilisitiya babica. Bari babiciye Gilibowa maze babamanika mu kibanza rusangi c’i Beti-Shani .

**13.** Dawidi azana rero amagufa ya Sawuli n’ay’umuhungu wiwe Yonatani ayakuye aho Yabeshi-Gileyadi. Begeranya n’amagufa ya ba bandi bari bishwe bakamanikwa .

**14.** Maze amagufa ya Sawuli n’ay’umuhungu wiwe Yonatani bayahamba Zela mu karere k’Ababenyamini, aho se wiwe Kishi yahambwe. Bamaze gukora ivyo umwami yari yabategetse vyose, Imana iraheza yumviriza amasengesho y’ukwinginga bayitura basabira igihugu .

**15.** Hongera kwaduka intambara hagati y’Abafilisitiya n’Abisirayeli . Nuko Dawidi n’ingabo ziwe baja kurwana na bo, mugabo Dawidi araruha.

**16.** Maze Umufilisitiya umwe akomoka ku Barefayimu ashaka kwica Dawidi. Yitwa Ishubi-Benobu. Yari afise icumu ry’umujumpu ryapima shekeli 300 n’inkota nshasha.

**17.** Abishayi mwene Zeruwiya aca aza kumutabara , yica nya Mufilisitiya. Ingabo za Dawidi zica ziramurahira ziti: «Ntuzokwongera kujana natwe ku rugamba , kugira ntuhave uzimya itara rya Isirayeli .»

**18.** Mu nyuma hongera kwaduka intambara hagati y’Abafilisitiya n’Abisirayeli Gobu. Ni ho Sibekayi w’i Husha yica umugabo akomoka ku Barefayimu yitwa Safu.

**19.** Hongera kwaduka iyindi ntambara hagati y’Abafilisitiya n’Abisirayeli Gobu. Maze Elihanani mwene Yare-Oregimu Umunyabetelehemu yica Umunyegati yitwa Goliyati. Uruti rw’icumu rya Goliyati rwangana n’igiti abajisha impuzu bazingirako inyuzi .

**20.** Haduka kandi intambara Gati. Aho Gati hari umugabo w’igihagararo c’akataraboneka. Yari afise intoke n’amano bitandatubitandatu, vyose hamwe bikaba vyari 24. Na we nyene yakomoka ku Barefayimu .

**21.** Ku ntwaro ya Dawidi haba inzara mu kiringo c’imyaka itatu ikurikirana. Dawidi asiguza rero Yehova, maze Yehova amubwira ati: «Sawuli n’umuryango wiwe barasheshe amaraso, bica Abanyagibeyoni .»

**21.** Yaguma acokora Abisirayeli . Maze Yonatani mwene Shimeyi aramwica. Shimeyi yari mwenewabo na Dawidi.

**22.** Abo bagabo bane bakomoka ku Barefayimu b’i Gati. Bishwe na Dawidi n’ingabo ziwe .

**2.** «Yehova ni urutare rwanje n’igihome canje gikomeye , kandi ni we ankiza .

**3.** Imana yanje ni yo gitandara canje mpungirako.

**4.** Yehova ni we nambaza kuko abereye gushemezwa,

**5.** Imipfunda y’urupfu yaguma yisuka irya n’ino yanje .

**6.** Imigozi y’ukuzimu yari yankikuje ,

**7.** Nambaje Yehova mu marushwa yanje ,

**8.** Isi yaciye itangura kunyiganga no gutigita ,

**9.** Umwotsi utangura gufumba mu mazuru yayo,

**10.** Nuko igonda ijuru iramanuka .

**11.** Yaje iguruka iri ku mukerubi ,

**12.** Iraheza yikikuza umwiza, ibicu vy’imvura n’ibicu bizitanye ,

**13.** Ukwakaka kw’imbere yayo kwatuma amakara arurumba.

**14.** Maze Yehova atangura guturagara ari mw’ijuru ,

**15.** Arasa imyampi yiwe , abansi banje barashwiragira.

**16.** Mu nda y’ikiyaga hatangura kuboneka ,

**17.** Yatumye ukuboko ari iyo hejuru,

**18.** Yarankijije umwansi wanje akomeye ,

**19.** Barandwanije igihe nari mu vyago ,

**20.** Yanjanye ahantu hatagira inkomanzi ,

**21.** Yehova ampemba yisunze ubugororotsi bwanje ,

**22.** Aho Yehova amariye gukiza Dawidi abansi biwe bose , akamukiza na Sawuli , yaririmbiye Yehova ati:

**22.** Nagumye ngendera mu nzira za Yehova,

**23.** Ingingo zose yashinze ndazamiza ku muzirikanyi.

**24.** Nzoguma ndi intungane imbere yayo,

**25.** Yehova nanyishure ivyiza yisunze ubugororotsi bwanje ,

**26.** Ntiwigera uhemukira intahemuka ,

**27.** Uwuguma adahumanye umubera uwudahumanye ,

**28.** Kuko ukiza abicisha bugufi ,

**29.** Ewe Yehova, uri itara ryanje .

**30.** Ni wewe unshoboza gutera akagwi k’abambuzi.

**31.** Ivyo Imana y’ukuri ikora vyose biratunganye .

**32.** None hari iyindi Mana iriho atari Yehova ?

**33.** Imana y’ukuri ni yo buhungiro bwanje bukomeye ,

**34.** Ituma ibirenge vyanje binyaruka nk’ivy’impongokazi,

**35.** Yigisha ibiganza vyanje kurwana intambara.

**36.** Umpa inkinzo yawe y’ubukiriro.

**37.** Wagura inzira ncamwo,

**38.** Nzokurikirana abansi banje ndabazimanganye.

**39.** Nzobahonya ndabasye, ntibasubire kuvyura umutwe .

**40.** Uzompa inkomezi zo kurwana urugamba ,

**41.** Uzotuma abansi banje bampunga ,

**42.** Baratabaza ariko ntibaronke uwubakiza,

**43.** Nzobahonda banoge nk’umukungugu wo hasi.

**44.** Uzonkiza abantora amahinyu mw’ihanga ryacu .

**45.** Abanyamahanga bazoza imbere yanje bahinda agashitsi .

**46.** Abanyamahanga bazocika intege ,

**47.** Yehova ni muzima! Nashemezwe we Gitandara canje !

**48.** Imana y’ukuri ni yo isubiriza mu nkoko abansi banje ,

**49.** Ni yo inkiza abansi banje.

**50.** Ni co gituma nzogukengurukira mu mahanga, ewe Yehova !

**51.** Akiza umwami wiwe mu buryo bukomeye ,

**2.** Impwemu ya Yehova yavuze biciye kuri jewe ,

**3.** Imana ya Isirayeli yaravuze,

**4.** ubutegetsi bwiwe bumera nk’umuco wo mu gitondo izuba rirashe ,

**5.** Ukwo ni ko umuryango wanje umeze imbere y’Imana,

**6.** Mugabo abantu b’imburakimazi bose batererwa kure

**7.** Uwushaka kubikorako ategerezwa kuba afise ibikoresho bikwiye:

**8.** Aya ni yo mazina y’abarwanyi batatu b’intwari ba Dawidi : uwa mbere yari Yoshebu-Bashebeti mwene Hakimoni . Ni we yari umukuru w’abo batatu . Igihe kimwe yishe abantu 800 akoresheje icumu ryiwe.

**9.** Hakurikira Eleyazari mwene Dodo , Dodo mwene Ahohi. Yari mu barwanyi batatu b’intwari bajanye na Dawidi gusomborotsa Abafilisitiya bari bakoranye ngo barwane n’Abisirayeli. Igihe abasoda b’Abisirayeli basubira inyuma,

**10.** Eleyazari wewe yagumye ahanganye n’Abafilisitiya, aguma abicisha inkota gushika aho ukuboko kwiwe kuruha kukadadarara . Uwo musi Yehova abaha intsinzi ikomeye . Maze abasoda baca baragaruka baramukurikira kugira basahure ibintu vy’abo yishe.

**11.** Uwa gatatu yari Shama mwene Ageye Umuharari. Umusi umwe Abafilisitiya bakoranira Lehi. Hari umurima wuzuye inkore. Abasoda b’Abisirayeli baca bahunga Abafilisitiya.

**12.** Mugabo we ahagarara hagati muri uwo murima arawurwanira, yica Abafilisitiya benshi. Yehova atahukana intsinzi ikomeye .

**13.** Umusi umwe mu kiringo c’iyimbura, abakuru batatu mu bakuru 30 baja iyo Dawidi ari kw’isenga ry’i Adulamu . Umugwi w’abasoda b’Abafilisitiya wari ukambitse mu kiyaya ca Refayimu .

**14.** Ico gihe Dawidi yari ahantu hatagira inkomanzi yakunda guhungira. I Betelehemu na ho hari ikirindiro c’Abafilisitiya.

**15.** Maze Dawidi avuga ikintu yipfuza cane ati: «Icompa utuzi two mw’itangi riri hafi y’irembo ry’i Betelehemu!»

**16.** Ba bagabo batatu b’intwari baca binjira ku nguvu mw’ikambi y’Abafilisitiya. Bavoma amazi muri iryo tangi ryari hafi y’irembo ry’i Betelehemu maze bayazanira Dawidi. Mugabo yanka kuyanywa, ayasuka imbere ya Yehova .

**17.** Avuga ati: «Yehova, sinokwubahuka kunywa aya mazi! Kwoba ari nko kunywa amaraso y’aba bagabo bemeye gushira ubuzima bwabo mu kaga.» Yanka rero kuyanywa. Ivyo ni vyo abo barwanyi batatu b’intwari ba Dawidi bakoze.

**18.** Abishayi yari umukuru w’abandi barwanyi batatu b’intwari. Yavukana na Yowabu mwene Zeruwiya . Umusi umwe yishe abantu 300 akoresheje icumu ryiwe, kandi yari azwi cane nka ba barwanyi batatu bo mu mugwi wa mbere .

**19.** Naho yemerwa cane mu mugwi wa batatu yatwara, ntiyashitse ku rwego rwa bamwe batatu ba mbere.

**20.** Benaya mwene Yehoyada na we nyene yari umugabo w’intwari . Yarakoze ibikorwa vyinshi vy’ubuhizi Kabuzeli . Yishe abahungu babiri ba Ariyeli w’i Mowabu yongera amanuka mu kinogo ku musi urubura rwariko ruragwa, yicirayo intambwe .

**21.** Yarishe n’umugabo w’Umunyamisiri afise igihagararo c’akataraboneka. Naho nya Munyamisiri yari afise icumu, Benaya yagiye kurwana na we yitwaje inkoni, aca amwaka nya cumu riba ari ryo amwicisha.

**22.** Ivyo ni vyo Benaya mwene Yehoyada yakoze. Yari azwi cane nka ba barwanyi b’intwari batatu ba Dawidi.

**23.** Ibi ni vyo Dawidi yavuze ubwa nyuma :

**23.** Naho yemerwa cane kuruta bamwe mirongo itatu, ntiyashitse ku rwego rw’abo batatu. Mugabo Dawidi yamugize umukuru w’abamucungerera ubuzima.

**24.** Asaheli mwenewabo na Yowabu yari muri bamwe mirongo itatu. Harimwo na Elihanani mwene Dodo w’i Betelehemu ,

**25.** Shama w’i Harodi, Elika w’i Harodi,

**26.** Helesi w’i Beti-Peleti , Ira mwene Ikeshi w’i Tekowa,

**27.** Abiyezeri w’i Anatoti , Mebunayi w’i Husha ,

**28.** Zalumoni mwene Ahohi, Maharayi w’i Netofa,

**29.** Helebu mwene Bayana w’i Netofa, Itayi mwene Ribayi w’i Gibeya mu karere k’Ababenyamini,

**30.** Benaya w’i Piratoni, Hidayi wo mu myonga y’i Gashi ,

**31.** Abi-Aluboni w’i Beti-Araba, Azimaveti w’i Bahurimu,

**32.** Eliyahuba w’i Shalubimu, bene Yasheni, Yonatani,

**33.** Shama Umuharari, Ahiyamu mwene Sharari Umuharari,

**34.** Elifeleti mwene Ahasubayi akomoka ku mugabo w’i Mayaka, Eliyamu mwene Ahitofeli w’i Gilo,

**35.** Heziro w’i Karumeli, Parayi w’i Arubi,

**36.** Igali mwene Natani w’i Zoba, Bani wo mu muryango wa Gadi,

**37.** Zeleki Umwamoni, Naharayi w’i Beroti yatwaza ibirwanisho Yowabu mwene Zeruwiya,

**38.** Ira Umwituri, Garebu Umwituri ,

**39.** na Uriya Umuheti. Bose hamwe bari 37.

**2.** Igihe Yowabu umukuru w’ingabo yari kumwe n’umwami, umwami amubwira ati: «Ndagusavye uce mu miryango yose ya Isirayeli, kuva Dani gushika Beri-Sheba , muharure abantu kugira menye igitigiri cabo.»

**3.** Mugabo Yowabu abwira umwami ati: «Mwami wanje databuja, Yehova Imana yawe nagwize abantu incuro 100 kandi uvyibonere. Kubera iki none ga mwami ushaka gukora ico kintu?»

**4.** Mugabo umwami yanka kwumviriza Yowabu n’izindi ntwazangabo. Baca bava imbere y’umwami baja guharura abantu bo muri Isirayeli .

**5.** Bajabuka Yorodani maze bakambika Aroweri no mu bumanuko bw’igisagara kiri hagati mu mubande. Baraheza berekeza mu karere k’Abagadi, barabandanya gushika n’i Yazeri .

**6.** Mu nyuma baja Gileyadi no mu karere ka Tahatimu-Hodishi, barabandanya bashika Dani-Yani, hanyuma barazunguruka berekeza Sidoni .

**7.** Maze baca ku gisagara gikingijwe ibihome ca Tiro , baja no mu bisagara vyose vy’Abahiwi n’ivy’Abanyakanani. Amaherezo bashika Beri-Sheba , mu karere ka Negebu kari mu Buyuda.

**8.** Nuko igihugu cose baragihetura maze bagaruka Yeruzalemu inyuma y’amezi icenda n’imisi 20.

**9.** Yowabu araheza ashikiriza umwami igitigiri c’abo baharuye: mu muryango wa Yuda hari abarwanyi 500.000 barwanisha inkota, mu yindi miryango ya Isirayeli na ho 800.000 .

**10.** Dawidi amaze guharura abantu, umutima utangura kumwagiriza . Aca abwira Yehova ati: «Nakoze igicumuro gikomeye. Ndakwinginze rero Yehova umbabarire jewe umusavyi wawe . Ni ukuri nakoze ivy’ubupfu .»

**11.** Dawidi avyutse mu gitondo, Yehova abwira umuhanuzi Gadi yamenyesha Dawidi ivyo Imana yamweretse ati:

**12.** «Genda ubwire Dawidi uti: “Ibi ni vyo Yehova avuze: ‘Hitamwo kimwe muri ibi bintu bitatu kibe ari co ndaguhanisha .’”»

**13.** Nuko Gadi aza kwa Dawidi amubwira ati: «Ushima ko mu gihugu cawe hatera inzara izomara imyaka indwi ? Canke ko umara amezi atatu uhunga abansi bawe bariko baragukurikira ? Canke ko mu gihugu cawe hatera ikiza c’imisi itatu ? Iyumvire neza rero umbwire ico nishura uwantumye.»

**14.** Dawidi aca yishura Gadi ati: «Numva binteye intuntu nyinshi. Mugabo hako duhanwa n’umuntu , ndagusavye dupfume duhanwa na Yehova kuko afise imbabazi nyinshi .»

**15.** Yehova aca ateza ikiza muri Isirayeli kuva mu gitondo gushika ya misi cari kumara irangiye. Cahitanye abantu 70.000 kuva Dani gushika Beri-Sheba .

**16.** Umumarayika yari ajejwe gutikiza abantu, agize ngo araduza ukuboko kugira atikize ab’i Yeruzalemu, Yehova aricuza kubera ico cago . Aca abwira uwo mumarayika ati: «Geza aho birakwiye!» Uwo mumarayika wa Yehova yari ageze hafi y’imbuga yo mu murima wa Arawuna Umuyebusi .

**17.** Dawidi abonye uwo mumarayika yariko aratikiza abantu, abwira Yehova ati: «Ko ari jewe nacumuye ngakora nabi, aba bantu bazira iki? Ndagusavye abe ari jewe uhana twe n’umuryango wa dawe .»

**18.** Uwo musi, Gadi aja kwa Dawidi amubwira ati: «Duga uje ku mbuga yo mu murima wa Arawuna Umuyebusi, uhubakire Yehova igicaniro .»

**19.** Dawidi aca adugayo nk’uko Yehova yari abimutegetse biciye kuri Gadi.

**20.** Arawuna aravye epfo akabona umwami n’abasuku biwe bariko baza bamugana, aca aja kumusanganira maze aramwunamira, mu maso hashika hasi.

**21.** Amubaza ati: «Mwami wanje, ni igiki gitumye uza kundaba jewe umusuku wawe?» Dawidi amwishura ati: «Nje kugura imbuga yo mu murima wawe kugira nubakire Yehova igicaniro, ikiza cateye abantu gihagarare .»

**22.** Mugabo Arawuna abwira Dawidi ati: «Mwami wanje hatware ku buntu uhashikanire ico wipfuza . Nutore izi nka uzitangeko ishikanwa riturirwa, ingogo yazo na yo be n’ibibaho zikwega mu gutonora intete bikubere inkwi.

**23.** Ivyo vyose ndabiguhaye mwami .» Arawuna yongera kubwira umwami ati: «Yehova Imana yawe aguhezagire.»

**24.** Yehova yongera gushavurira cane Abisirayeli igihe Dawidi yoshwa ngo aharure abo mu muryango wa Yuda n’abandi Bisirayeli .

**24.** Ariko umwami abwira Arawuna ati: «Oya, ntegerezwa kuhagura. Sinshobora gushikanira Yehova Imana yanje ibimazi biturirwa vya gusa.» Dawidi rero agura iyo mbuga yo mu murima n’inka, kuri shekeli 50 z’ifeza .

**25.** Araheza ahubakira Yehova igicaniro , hanyuma ashikana ibimazi biturirwa n’ibimazi vyo gusangira. Maze Yehova yumva ivyo Dawidi yamutakambiye asabira igihugu , ca kiza cari cateye muri Isirayeli kirahagarara.

