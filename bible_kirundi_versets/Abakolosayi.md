# Abakolosayi
*95 inyandiko*
*Itariki: 2025-06-04 09:45:16*

**1.** Jewe Pawulo intumwa ya Kristu Yezu biciye kw’igomba ry’Imana, n’umuvukanyi wacu Timoteyo ,

**2.** turabandikiye mwebwe aberanda mukaba n’abavukanyi b’abizigirwa bunze ubumwe na Kristu muri Kolosayi.

**3.** Twama dushimira Imana Se w’Umukama wacu Yezu Kristu iyo tubasengeye,

**4.** kubera twumvise ingene mwizera Kristu Yezu be n’urukundo mufitiye aberanda bose

**5.** mubitumwe n’icizigiro mubikiwe mw’ijuru . Ico cizigiro mwacumvise kera biciye ku butumwa bw’ukuri, ni ukuvuga inkuru nziza

**6.** yabashikiriye. Nk’uko nyene inkuru nziza iriko irama ivyamwa kandi igakwiragira mw’isi yose , ni ko biriko biraba n’aho iwanyu kuva umusi mwumva kandi mukamenya neza ubuntu buhebuje bw’Imana ico ari co vy’ukuri.

**7.** Ivyo ni vyo mwamenye biciye kuri Epafura umushumba mugenzi wacu dukunda cane, akaba ari umusuku w’umwizigirwa wa Kristu ahatubera.

**8.** Yaranatumenyesheje urukundo rwanyu rwo mu buryo bw’impwemu .

**9.** Ni na co gituma kuva umusi twavyumva, tutigeze tureka kubasengera no gusaba yuko mwomenya neza ivyo igomba ku rugero rwuzuye , mufise ubukerebutsi bwose n’ugutegera kwo mu vy’impwemu ,

**10.** kugira ngo mugende nk’uko bibereye abakorera Yehova ngo mumushimishe bimwe bishitse, uko mubandanya kwama ivyamwa mu gikorwa ciza cose no kurushiriza kumenya neza ivyerekeye Imana .

**11.** Ese mwokomezwa n’ububasha bwose buva ku bushobozi bwayo bw’agatangaza , ngo mubone kwihangana bimwe bishitse mufise ukwiyumanganya n’umunezero,

**12.** mushimira Data yatumye muba ababereye kuronka ku ntoranwa y’aberanda bari mu muco.

**13.** Yaraturokoye adukiza ububasha bw’umwiza , atwimurira mu bwami bw’Umwana wiwe akunda cane.

**14.** Kubera uwo Mwana wiwe turabohorwa biciye ku ncungu, tukababarirwa ibicumuro vyacu .

**15.** Ni we shusho y’Imana itaboneka , imfura mu vyaremwe vyose .

**16.** Kuko ibindi bintu vyose vyaremwe mw’ijuru no kw’isi biciye kuri we, ibiboneka n’ibitaboneka , zaba intebe z’ubwami canke ubutware canke intwaro canke ubukuru. Ibindi bintu vyose vyaremwe biciye kuri we kandi ni we vyaremewe.

**17.** Vyongeye, yariho imbere y’ibindi bintu vyose , kandi ibindi bintu vyose vyabayeho biciye kuri we.

**18.** Ni we mutwe w’umubiri, ari ryo shengero . Ni we ntango, imfura mu kuva mu bapfuye , kugira ngo abe uwa mbere muri vyose.

**19.** Imana vyarayihimbaye ko ibintu vyose vyuzura muri we ,

**20.** kandi biciye kuri we ikongera igatuma ibindi bintu vyose bisubiza hamwe na yo , vyaba ivyo kw’isi canke ivyo mw’ijuru, mu kugarukana amahoro biciye ku maraso yasheshe ku giti co kubabarizwako .

**21.** Vy’ukuri, mwebwe mwahora kure y’Imana mukaba n’abansi bayo kubera yuko mwiyumvira ibikorwa bibi,

**22.** ubu yaratumye musubiza hamwe na yo ikoresheje umubiri wiwe w’umuntu, biciye ku rupfu rwiwe. Imana yabigize kugira ibashikirize imbere yayo muri beranda kandi mutagira akanenge , ata n’ico muregwa ,

**23.** mukire gusa kuguma mu kwizera , mufashe neza ku mushinge kandi mushikamye , mudakurwa ku cizigiro c’iyo nkuru nziza mwumvise kandi yamamajwe mu vyaremwe vyose biri munsi y’ijuru . Jewe Pawulo nabaye umusuku w’iyo nkuru nziza .

**24.** Ubu ndanezererwa imibabaro ndimwo ku bwanyu , kandi ndiko ndashikirwa n’amakuba ya Kristu, naho ataranshikira ku rugero rwuzuye mu mubiri wanje. Ivyo binshikira ku bw’umubiri wiwe , ari wo shengero .

**25.** Nabaye umusuku w’iryo shengero kubera ibanga Imana yanjeje ku neza yanyu kugira ngo namamaze ijambo ry’Imana bimwe bishitse,

**26.** namamaze rya banga ryeranda ryari ryaranyegejwe kuva mu bihe vyarenganye , rikanyegezwa abantu bo mu bihe vya kera . Ariko ubu ryarahishuriwe aberanda bayo ,

**27.** abo Imana yashimye kumenyesha ubutunzi bw’agatangaza bw’iryo banga ryeranda mu mahanga. Iryo banga ni Kristu, uwunze ubumwe namwe, bikaba bituma mwizigira kuzoronka ubuninahazwa muri kumwe na we .

**28.** Ni we tumenyekanisha, tugakebura umuntu wese kandi tukigisha umuntu wese dukoresheje ubukerebutsi bwose, kugira ngo umuntu wese tumushikirize Imana ari umuntu abushitse, yunze ubumwe na Kristu .

**29.** Ni co gituma nkora cane vy’ukuri, nkihata cane mfashijwe n’inkomezi ziwe zikorera muri jewe mu buryo bukomeye .

**2.** Nshaka ko mutahura ingene ndiko ndwana urugamba rukomeye ku bwanyu no ku bw’ab’i Lawodiseya no ku bw’abo bose batarankubita ijisho.

**2.** Ni ukugira ngo imitima yabo ihozwe , bunge ubumwe neza mu rukundo , baronke n’ubutunzi bwose buvuye ku guhera amazinda neza mu bijanye n’ugutegera kwabo, baheze bamenye neza ibanga ryeranda ry’Imana, ari ryo Kristu .

**3.** Muri we ni ho itunga ryose ry’ubukerebutsi n’ubumenyi ryahishijwe neza .

**4.** Ivyo ndabivuze kugira ntihagire umuntu abahendesha amajambo y’urwenge.

**5.** Naho tutari kumwe imbonankubone, turi kumwe ku mutima , nkaba nezerwa no kubona ko mugendera ku rutonde rwiza kandi ko mwizera Kristu mushikamye .

**6.** Nuko rero, nk’uko mwemeye Umukama Kristu Yezu, abe ari ko mubandanya kugenda mwunze ubumwe na we,

**7.** mushinze imizi muri we kandi mwubatswe muri we , mutanyiganyiga mu kwizera , nk’uko nyene mwigishijwe, kandi musesekara ugukenguruka .

**8.** Mwiyubare ntihagire uwubagira imbohe akoresheje ubwenge bw’iyi si n’ivyiyumviro ata co bimaze vy’uruhendo , ivyo bikaba ari ibintu bishingiye ku migenzo y’abantu, ku bintu vy’intango vy’isi, bidashingiye kuri Kristu.

**9.** Kuko muri we ari ho akameremere kose k’Imana kabonekera neza .

**10.** Biciye kuri we rero, nta na kimwe mubuze . Ni we ari hejuru y’intwaro zose n’ubukuru bwose .

**11.** Kubera ubucuti mufitaniye na we, mwaranagenyerewe mukurwako umubiri w’inyama hadakoreshejwe amaboko, ni ukuvuga biciye ku kugenyerwa kujanye na Kristu .

**12.** Mwahambanywe na we mw’ibatisimu yiwe , kandi kubera ubucuti mufitaniye na we mwaranazuranywe biciye ku kuba mwizera ibikorwa vy’ububasha Imana ikora, imwe yamuzura mu bapfuye .

**13.** Vyongeye, Imana yarabagize bazima hamwe na we, mwebwe mwari mwarapfiriye mu makosa yanyu no mu kutagenyerwa kw’umubiri wanyu . Yaratubabariye n’umutima mwiza amakosa yacu yose ,

**14.** yongera ifuta ca cete c’iminwe cari kigizwe n’ingingo zashinzwe kandi caturwanya . Yaragikuyeho mu kugikomera imisumari ku giti co kubabarizwako .

**15.** Biciye kuri ico giti yarambuye intwaro n’ubukuru bisigara biri amenya, ivyerekana ku mugaragaro nk’ivyatsinzwe , ibijana nk’imbohe mu rugendo rw’intsinzi.

**16.** Ntihagire rero uwubacira urubanza mu bijanye n’ivyo murya be n’ivyo munywa canke mu bijanye no kwubahiriza imisi mikuru canke imboneko y’ukwezi canke isabato .

**17.** Ivyo vyari igitutu c’ibizoza , mugabo umutumba nyezina ni uwa Kristu .

**18.** Ntimureke ngo umuntu ahimbarwa n’ukwicisha bugufi kw’uruhendo be n’ugusenga abamarayika abake ka gashimwe , «yishimikiza » ivyo yabonye. Mu vy’ukuri arivyimvya kandi ata mvo ibereye afise, abitewe n’ivyiyumviro vyiwe bigengwa n’umubiri.

**19.** Ntaguma afatanye neza n’umutwe , umwe bicako ngo umubiri wose ugaburirwe, ufatanirizwe hamwe neza biciye ku ngingo zawo n’imirya , wongere ukure biciye ku bubasha bw’Imana .

**20.** Nimba mwarapfanye na Kristu ku bijanye n’ibintu vy’intango vy’isi , kubera iki mubaho nk’aho mwoba mukiri ab’isi, mubandanya gukurikiza amategeko nk’aya ngo:

**21.** «Ntufateko, ntiwumvirizeko, ntukoreko»?

**22.** Ni amategeko ajanye n’ibintu bihera iyo bimaze gukoreshwa, ashingiye ku mabwirizwa n’inyigisho vy’abantu .

**23.** Naho ivyo bintu womengo birimwo ubukerebutsi, ni uburyo bwo gusenga bwashizweho n’abantu, ukwicisha bugufi kw’uruhendo, n’ukwibabariza umubiri . Nta na kimwe bifasha umuntu mu bijanye no kurwanya ivyipfuzo vy’umubiri.

**2.** Mugumize ubwenge ku bintu vyo mw’ijuru , ntimubugumize ku bintu vyo kw’isi .

**3.** Ariko nimba mwarazuranywe na Kristu , nimubandanye kurondera ibintu vyo mw’ijuru, aho Kristu yicaye iburyo bw’Imana .

**3.** Kuko mwapfuye, ubuzima bwanyu na bwo bukaba bwaranyegejwe hamwe na Kristu mu bumwe n’Imana.

**4.** Kristu we buzima bwacu niyerekanwa, ni ho namwe muzokwerekanwa hamwe na we mu buninahazwa .

**5.** Nimwice rero ibihimba vy’umubiri wanyu biri kw’isi ku bijanye n’ubusambanyi , ubuhumane, ukwirekerana mu vy’inambu y’umubiri , ivyipfuzo bibi n’umwina, na wo akaba ari ugusenga ibigirwamana.

**6.** Ivyo bintu ni vyo biriko birazana uburake bw’Imana.

**7.** Ukwo ni ko na mwebwe mwahora mwigenza kera mu buzima bwanyu .

**8.** Ariko ubu, mutegerezwa kuvyikunkumura vyose: uburake, ishavu, ikibi , ugutukana , kandi ntihagire amajambo ateye isoni ava mu kanwa kanyu.

**9.** Ntimubeshane . Mwambure kamere ya kera n’ingeso bijanye,

**10.** hanyuma mwambare kamere nshasha , imwe igirwa nshasha hisunzwe ishusho y’Uwayiremye , biciye ku bumenyi butagira amakosa.

**11.** Mu bijanye na kamere nshasha, nta Bagiriki canke Abayuda, ukugenyerwa canke ukutagenyerwa, abanyamahanga canke Abasikite , abashumba canke abidegemvya. Ahubwo Kristu ni vyose kandi muri vyose .

**12.** Nuko rero mwebwe abatowe n’Imana beranda kandi bakundwa, nimwambare impuhwe n’ikibabarwe , ubuntu, ukwicisha bugufi , ubwitonzi n’ukwihangana .

**13.** Mubandanye kwihanganirana no kubabarirana ata gahigihigi iyo hari uwufise ico yidogera uwundi . Nk’uko Yehova yabababariye ata gahigihigi, namwe nyene mutegerezwa kugenza ukwo nyene .

**14.** Mugabo hambavu y’ivyo vyose, mwambare urukundo kuko urukundo ari umugozi utagira akanenge utuma abantu bunga ubumwe .

**15.** Vyongeye, amahoro ya Kristu naganze mu mitima yanyu , kuko ayo mahoro ari yo mwahamagariwe ngo mube umubiri umwe. Kandi mwerekane ko mushima.

**16.** Ijambo rya Kristu niryuzure muri mwebwe, mugire ubukerebutsi bwose. Mugume mwigishanya mwongera muremeshanya mukoresheje amazaburi , amajambo yo gushemeza Imana, indirimbo z’ivy’impwemu ziririmbanywe ugushima , muririmbira Yehova mu mitima yanyu .

**17.** Ivyo mukora vyose, haba mu mvugo canke mu ngiro, vyose mubikore mw’izina ry’Umukama Yezu, mukengurukira Imana ari yo Data biciye kuri we .

**18.** Yemwe bagore, nimuyobokere abagabo banyu , nk’uko bibereye imbere y’Umukama.

**19.** Yemwe bagabo, nimugume mukunda abagore banyu kandi ntimubagirire ishavu ry’umururazi .

**20.** Yemwe bana, nimugamburukire abavyeyi banyu muri vyose , kuko ari vyo bihimbara rwose Umukama.

**21.** Yemwe ba sebibondo, ntimuratse abana banyu kugira ngo ntibavunike umutima .

**22.** Yemwe bashumba, nimugamburukire ba shobuja bo kw’isi muri vyose . Ntimubigire igihe gusa babareretse, kugira gusa mushimishe abantu , ahubwo mubigire ata buryarya mu mutima, mutinya Yehova .

**23.** Ico mukora cose mugikorane umutima wanyu wose, nk’abakorera Yehova , atari nk’abakorera abantu,

**24.** kuko muzi yuko Yehova ari we azobaha intoranwa ngo ibe impembo yanyu . Nimukorere Shobuja Kristu nk’abashumba.

**25.** Uwukora ikibi ntazobura kwishurwa ikibi yakoze , kandi nta wuzogirirwa nkunzi .

**2.** Mushishikare gusenga , mugume muri maso muri ivyo, hariko n’ugukenguruka .

**3.** Kandi natwe mudusengere ngo Imana itwugururire umuryango twamamaze rya jambo, kugira ngo tumenyekanishe ibanga ryeranda ryerekeye Kristu, ari na ryo mpfunzwe nzira ,

**4.** Yemwe ba shebuja, nimufate abashumba banyu mu buryo bugororotse mutabarenganya, muzi yuko namwe mufise Shobuja mw’ijuru .

**4.** no kugira ngo ndarimenyekanishe mu buryo butomoye nk’uko mbwirizwa kubigira.

**5.** Mubandanye kugendana ubukerebutsi ku bo hanze y’ishengero, mukoresha neza umwanya wanyu .

**6.** Amajambo muvuga yamane igikundiro, arunze umunyu , kugira ngo mumenye ingene mukwiye kwishura umuntu wese .

**7.** Tikiko umuvukanyi nkunda cane akaba n’umusuku w’umwizigirwa be n’umushumba mugenzanje mu Mukama, azobabwira amakuru yanje yose.

**8.** Ndamubarungikiye kugira ngo mumenye amakuru yacu no kugira ngo ahoze imitima yanyu.

**9.** Azananye na Onezime , umuvukanyi wanje w’umwizigirwa kandi nkunda cane ava iwanyu. Bazobabwira uko ivy’ino vyose vyifashe.

**10.** Arisitariko imbohe mugenzanje arabaramutsa, na Mariko incuti ya Barunaba ,

**11.** na Yezu ari we Yusito, abo bakaba ari abo mu bagenyerewe. Abo gusa ni bo dukorana mu gushigikira Ubwami bw’Imana, kandi barampojeje cane .

**12.** Epafura , umushumba wa Kristu Yezu ava iwanyu, arabaramutsa. Yama yihatira kubasengera kugira ngo amaherezo muhagarare muri abantu babushitse kandi bajijutse rwose ku bijanye n’ivyo Imana igomba vyose.

**13.** Ndamushingira intahe yuko yita ku rutare ku bwanyu no ku bw’ab’i Lawodiseya no ku bw’ab’i Hiyerapoli.

**14.** Luka umuganga mukundwa arabaramutsa, na Dema arabaramutsa.

**15.** Mundamukirize abavukanyi b’i Lawodiseya na mushiki wacu Nimfa be n’ishengero risengera mu nzu iwe .

**16.** Kandi iri kete niryamara gusomwa iwanyu, muzoce mutunganya ivy’uko risomwa no mw’ishengero ry’Abanyalawodiseya, namwe musome iry’i Lawodiseya.

**17.** Vyongeye mubwire Arikipo muti: «Guma witwararika igikorwa c’Umukama wemeye gushingwa, kugira ugishitse.»

**18.** Ng’iyi indamutso yanje jewe Pawulo nanditse n’ukuboko kwanje . Mugume mwibuka umunyororo ndimwo . Ubuntu buhebuje bubane namwe.

