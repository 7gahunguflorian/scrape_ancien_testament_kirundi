# Gucura intimba
*154 inyandiko*
*Itariki: 2025-06-04 08:55:07*

**1.** Ewe kuntu ubu yicaye ari inyakamwe, umwe yahora ari igisagara kigwiriyemwo abantu !

**2.** Ararira cane mw’ijoro , amosozi akuzura ku matama.

**3.** Yuda yajanywe mu bunyagano ari mu marushwa, arembejwe n’ubushumba bukaze .

**4.** Inzira zija Siyoni ziragandaye, kuko ata n’umwe aza ku musi mukuru .

**5.** Abamurwanya ni bo basigaye bamutegeka . Abansi biwe nta co banezwe .

**6.** Ubwiza bwose bw’umukobwa wa Siyoni buramuvuyeko .

**7.** Ubu Yeruzalemu ageze mu marushwa n’abantu biwe bakaba basigaye batagira aho baba,

**8.** Yeruzalemu yaracumuye bikomeye .

**9.** Impuzu ziwe zirahumanye.

**10.** Uwumurwanya yashoreye amaboko ku butunzi bwiwe bwose arabusahura .

**11.** Abantu biwe bose baraniha. Barondera ivyo kurya .

**12.** Mbe nta co bibabwiye mwebwe mwese muhita ku nzira?

**13.** Ari iyo hejuru yarungitse umuriro mu magufa yanje , rimwerimwe ryose ararinesha.

**14.** Ibicumuro vyanje bitekewe nk’igiti bikoreza imizigo . Yabifatanije akoresheje amaboko yiwe.

**15.** Yehova yashibuye abagabo bose b’abanyenkomezi bari iwanje .

**16.** Ivyo bintu ni vyo biriko birandiza . Amaso yanje atemba amosozi.

**17.** Siyoni yashanje amaboko atabaza . Ntagira uwumuhoza.

**18.** Yehova aragororotse kuko nagararije amabwirizwa yiwe .

**19.** Nahamagaye abakunzi banje mugabo barampemukiye .

**20.** Ewe Yehova, raba, kuko ngeze habi cane.

**21.** Abantu bumvise ingene niha. Nta wumpoza ariho.

**22.** Ikibi cabo cose kize cibonekeze imbere yawe, ubamerere nabi ,

**2.** Ewe kuntu Yehova atwikirije umukobwa wa Siyoni ibicu vy’ishavu ryiwe!

**2.** Yehova yamize amazu yose ya Yakobo ata kagongwe .

**3.** Yakondoye inkomezi zose za Isirayeli mw’ishavu ryiwe rirurumba.

**4.** Yateguye umuheto wiwe nk’umwansi. Ukuryo kwiwe kwiteguriye kuturwanya .

**5.** Yehova yabaye nk’umwansi .

**6.** Amerera nabi urusago rwiwe nk’aho koba ari akaruri ko mu murima.

**7.** Yehova yahevye igicaniro ciwe.

**8.** Yehova yiyemeje gutikiza uruzitiro rw’umukobwa wa Siyoni .

**9.** Amarembo yiwe yanyikiye mu kuzimu .

**10.** Abashingantahe b’umukobwa wa Siyoni bicaye hasi bacereje .

**11.** Amaso yanje aruhishijwe no gukorora amosozi .

**12.** Baguma babaza ba nyina bati: «Intete n’umuvinyu biri hehe ?»

**13.** Mbega noguha akarorero nyabaki?

**14.** Ivyo abahanuzi bawe beretswe ku bijanye nawe vyari ibinyoma kandi nta co vyari bimaze .

**15.** Abahita ku nzira bose bakubita urushi ku rundi baguhema .

**16.** Abansi bawe bose bakwasamiye.

**17.** Yehova yakoze ivyo yari yateguye . Yashikije ivyo yavuze ,

**18.** Umutima wabo utakambira Yehova, ewe ruzitiro rw’umukobwa wa Siyoni!

**19.** Haguruka! Boroga mw’ijoro, mu ntango y’amaterama.

**20.** Ewe Yehova, raba, witegereze uwo wamereye nabi ukuraho.

**21.** Uduhungu n’abatama barambaraye hasi mu mabarabara bapfuye .

**22.** Uhamagaza ibitera ubwoba bivuye impande zose, nk’uwuhamagaza abantu ku musi mukuru .

**2.** Yaranyomoye ancisha mu mwiza, ntiyancisha mu muco .

**3.** Ni jewe nabonye amarushwa kubera inkoni y’uburake bwiwe.

**3.** Emwe, ukuboko kwiwe kuguma kundwanya bukarinda bwira .

**4.** Yatumye umubiri wanje n’urukoba rwanje bihera.

**5.** Yaranyugarije, ankikuza ishano rirura n’amagume.

**6.** Yanyicaritse mu bibanza vy’umwiza, nk’abantu bapfuye kera.

**7.** Yanzitije uruhome kugira sincaruke.

**8.** Kandi iyo ndamutakambiye nihebuye, aranka kwumviriza isengesho ryanje .

**9.** Yazibije inzira zanje amabuye abajwe.

**10.** Abunze nk’idubu, nk’intambwe yihishije, ngo ancakire .

**11.** Yankuye mu nzira ndimwo arantabagura .

**12.** Yateguye umuheto wiwe, andabishako umwampi.

**13.** Yatobekeranije amafyigo yanje akoresheje imyampi yo mu gasaho abikamwo imyampi.

**14.** Nahindutse agatwengo ku mahanga yose. Ni jewe baririmba bukarinda bwira.

**15.** Yanyujuje ibintu birura, ampaza ibamba .

**16.** Avunaguza amenyo yanje urucekeri.

**17.** Utuma mbura amahoro. Naribagiye iciza.

**18.** Ni co gituma mvuga nti: «Ubwiza bwanje n’ivyo niteze kuri Yehova vyakamanganye.»

**19.** Niwibuke amarushwa yanje no kuba ntagira aho mba , wibuke ko ndya ibamba n’ishano rirura .

**20.** Uzokwibuka vy’ukuri, wuname unshikire .

**21.** Ndavyibuka mu mutima. Ni co gituma nzoguma ndindiriye .

**22.** Urukundo rwa Yehova rudahera ni rwo rwatumye tudahona ,

**23.** Zama ari nshasha buri gitondo . Ubwizigirwa bwawe ni bwinshi .

**24.** Navuze nti: «Yehova ni we mugabane wanje , ni co gituma nzoguma ndamurindiriye .»

**25.** Yehova ni mwiza ku wumwizigira , ku wuguma amurondera .

**26.** Ni vyiza ko umuntu arindira ubukiriro bwa Yehova acereje .

**27.** Ni vyiza ko umuntu yikorera umutwaro mu buto bwiwe .

**28.** Imana iwumuremetse, niyicare ari wenyene kandi agume acereje .

**29.** Nashire umunwa mu mukungugu . Kumbure haracariho icizigiro .

**30.** Nahe itama ryiwe uwumukubita. Niyemere atukwe bikwiye.

**31.** Kuko Yehova atazodushibura ibihe bidahera .

**32.** Naho yaduteje intuntu, azotugirira n’imbabazi kubera urukundo rwiwe rwinshi .

**33.** Kuko guteza amarushwa abana b’abantu canke kubatuntuza bitamurimwo .

**34.** Gusiribanga imbohe zose zo kw’isi ,

**35.** kurenganya umuntu imbere ya Musumbavyose ,

**36.** no kugoreka urubanza rw’umuntu,

**37.** Ni nde none yovuga ikintu kandi agatuma kiba, Yehova atari we abitegetse?

**38.** Mu kanwa ka Musumbavyose

**39.** Kubera iki umuntu yokwidogera ingaruka z’igicumuro ciwe ?

**40.** Dusuzume inzira zacu , tuzihweze neza maze tugaruke kuri Yehova .

**41.** Tuduze ibiganza vyacu n’imitima yacu ku Mana yo mw’ijuru , tuvuge duti:

**42.** «Twaracumuye turagarariza , nawe ntiwatubabarira .

**43.** Kubera ishavu waratuzibiye ngo ntidushike iwawe .

**44.** Inzira ishika iwawe wayizibije ibicu kugira ngo isengesho ryacu ntirirengane .

**45.** Utugira imicafu n’umwanda mu mahanga.»

**46.** Abansi bacu bose barasama ngo batugirire nabi .

**47.** Ubwoba n’imitego vyama biduhanze , kandi twaratikiye turasenyagurika .

**48.** Amaso yanje atemba imigezi y’amazi kubera ugusenyuka kw’abantu b’iwacu .

**49.** Amaso yanje aguma arira, ntaruhuka .

**50.** Azoguma arira gushika Yehova aravye hasi, akabona ibiriko biraba ari iyo mw’ijuru .

**51.** Amaso yanje yanteye intuntu kubera abakobwa bose bo mu gisagara canje .

**52.** Abansi banje bampize nka kurya bahiga inyoni, kandi ata gituma.

**53.** Banumirije ubuzima bwanje mu kinogo. Baguma bantera amabuye.

**54.** Amazi yararengeye umutwe wanje, mvuga nti: «Ubwanje buraheze!»

**55.** Ewe Yehova, nahamagaye izina ryawe ndi epfo cane mu cobo .

**56.** Niwumve ijwi ryanje. Ntiwizibe ugutwi igihe ndagutabaza, igihe nsaba kuruhurirwa.

**57.** Umusi naguhamagara, waregereye. Wavuze uti: «Ntutinye.»

**58.** Ewe Yehova, waramburaniye, ucungura ubuzima bwanje .

**59.** Ewe Yehova, warabonye ikibi nakorewe. Ndagusavye untunganirize .

**60.** Warabonye ukwihora kwabo kwose, imigambi yabo yose yo kungirira nabi.

**61.** Ewe Yehova, warumvise agacokoro kabo, imigambi yabo yose yo kungirira nabi .

**62.** Warumvise iminwa y’abandwanya n’ivyo bamvugako mu bwongoshwe bukarinda bwira.

**63.** Nubitegereze. Baba bicaye canke bahagaze, barancokora mu ndirimbo zabo.

**64.** Ewe Yehova, uzobasubiriza mu nkoko ibihuye n’ivyo bakoze.

**65.** Uzokomantaza umutima wabo. Uwo ni wo muvumo uzobavuma.

**66.** Uzobakurikirana ushavuye, ubazimanganye munsi y’ijuru ryawe Yehova.

**2.** Nayo abahungu b’agaciro ba Siyoni, bamwe bahora banganya agaciro n’inzahabu ityoroye,

**3.** N’imbwebwe ari imbwebwe ziraha ivyana vyazo amabere ngo vyonke,

**4.** Ewe kuntu ya nzahabu ikayangana, ya nzahabu nziza , yafyirifyitiye!

**4.** Ururimi rw’uruyoya rwonka rwamase ku magage kubera inyota.

**5.** Abahora barya uturyoshe baguye isari mu mabarabara .

**6.** Igihano c’umukobwa w’abantu b’iwacu kiruta igihano ca Sodomu ,

**7.** Abanaziri biwe bari batyoroye kurusha shelegi , bera kurusha amata.

**8.** Basigaye birabura kurusha imivyiro .

**9.** Abishwe n’inkota bobo vyopfuma kurusha abishwe n’inzara ,

**10.** Abagore b’impuhwe barafashe abana babo barabateka .

**11.** Yehova yerekanye uburake bwiwe.

**12.** Abami bo mw’isi n’abayibako bose ntibemeye

**13.** Vyabaye kubera ibicumuro vy’abahanuzi baho, kubera amakosa y’abaherezi baho

**14.** Bayerereye nk’impumyi mu mabarabara.

**15.** Basemerera bababwira ngo: «Nimwigireyo! Mwa bihumane mwe! Nimwigireyo! Nimwigireyo! Ntimudukoreko!»

**16.** Yehova ubwiwe yabasanza⁠je .

**17.** Gushika n’ubu amaso yacu aruhijwe no kuguma areretse imfashanyo itaza .

**18.** Aho twaca hose baraduhiga ku buryo tutashobora kugendera mu bibanza rusangi vyacu.

**19.** Abadukurikirana banyaruka kurusha inkona zo mu kirere .

**20.** Uwahora ari impemu zo mu mazuru yacu, uwo Yehova yarobanuje amavuta , yafatiwe mu cobo cabo kinini ,

**21.** Ewe Edomu , niwigine kandi unezerwe wewe uba mu gihugu ca Uzi.

**22.** Ewe mukobwa wa Siyoni, igihano c’ikosa ryawe carangiye.

**2.** Intoranwa yacu yahawe ab’ahandi, amazu yacu ahabwa abanyamahanga .

**3.** Dusigaye turi impfuvyi zitagira se. Ba mama bameze nk’abapfakazi .

**4.** Amazi yacu bwite tuyanywa ari uko dutanze amahera , n’inkwi zacu bwite tukazironka tuziguze.

**5.** Ewe Yehova, ibuka ivyadushikiye.

**5.** Abatwirukako baturi kw’izosi.

**6.** Twayira amaboko Misiri na Ashuri kugira turonke ivyo kurya bikwiye.

**7.** Ba sogokuruza bacu bacumuye ntibakiriho. Ariko dutegerezwa kwikorera amakosa bakoze.

**8.** Abasuku ni bo basigaye batuganza. Nta wudukiza ngo adukure mu maboko yabo.

**9.** Duhakwa kuhasiga ubuzima kugira turonke ivyo dufungura , kubera abantu bitwaje inkota bo mu gahinga.

**10.** Urukoba rwacu rusigaye ruturira nk’ifuru kubera imisonga y’inzara .

**11.** Batetereje abagore Siyoni, batetereza abigeme b’isugi mu bisagara vy’Ubuyuda .

**12.** Abatware bamanitswe ku kuboko kumwe , abashingantahe na bo ntibubashwe .

**13.** Imisore iterura urusyo , uduhungu tukagenda turatsitara turemerewe n’inkwi.

**14.** Abashingantahe ntibakibarizwa kw’irembo ry’igisagara , imisore na yo ntigicuraranga .

**15.** Nta munezero tugifise mu mutima. Imvyino zacu zahindutse ikigandaro .

**16.** Urugori rwahora ku mutwe wacu rwakorotse. Turagowe kuko twacumuye!

**17.** Kubera ivyo, umutima wacu urarwaye .

**18.** kubera ko umusozi Siyoni wacitse umusaka . Imbwebwe ni ho zisigaye zibarizwa.

**19.** Ariko wewe ga Yehova, uzoguma wicaye ku ntebe y’ubwami ibihe bidahera.

**20.** Kubera iki utwibagira ibihe vyose, ukamara igihe kirekire waduhevye ?

**21.** Ewe Yehova, nutugarukane kuri wewe, natwe tuzogaruka n’umutima ukunze .

**22.** Mugabo waradutaye vy’ukuri.

