# Yohani wa kabiri
*13 inyandiko*
*Itariki: 2025-06-04 09:54:04*

**1.** Jewe umukurambere , ndakwandikiye wewe mukenyezi watowe hamwe n’abana bawe. Ndabakunda cane, kandi si jewe jenyene, n’abazi ukuri bose barabakunda.

**2.** Turabakunda kubera ukuri kuguma muri twebwe, kandi kuzogumana natwe ibihe vyose.

**3.** Tuzoronka ubuntu buhebuje , imbabazi n’amahoro bivuye ku Mana Data no kuri Yezu Kristu Umwana wayo, turonke n’ukuri hamwe n’urukundo.

**4.** Ndanezerewe cane kuko namenye ko bamwe mu bana bawe bagendera mu kuri , nk’uko Data yabidutegetse.

**5.** Iki ni co ndagusavye rero mupfaso: nimuze tubandanye gukundana.

**6.** Iki ni co urukundo rusobanura: ni uko tubandanya kubaho twisunga amabwirizwa yiwe . Iri ni ryo bwirizwa mwumvise kuva mu ntango: mutegerezwa kubandanya kubaho mwisunga urukundo.

**7.** Kuko ababeshi benshi badutse mw’isi , bamwe batemera yuko Yezu Kristu yaje afise umubiri . Umuntu mwene uyo ni we mubeshi kandi ni we antikristu .

**8.** Mwiyubare rero kugira ntimutakaze ibintu twabiriye akuya, ahubwo muronke impembo yuzuye .

**9.** Umuntu wese arenga ku nyigisho za Kristu kandi ntazigumemwo, ntaba yunze ubumwe n’Imana . Mugabo uwuguma muri izo nyigisho, aba yunze ubumwe na Data hamwe n’Umwana .

**10.** Nihagira uwuza iwanyu atazanye izo nyigisho, ntimuze mumwakire mu mazu yanyu canke ngo mumuramutse.

**11.** Kuko uwumuramukije aba amushigikiye mu bikorwa vyiwe bibi.

**12.** Nari mfise ibintu vyinshi nshaka kubabwira, ariko sinshaka kuvyandika nkoresheje urupapuro n’irangi. Ahubwo nizigiye kuza iwanyu, mvugane namwe amaso mu yandi, kugira umunezero wanyu ube uwuzuye.

**13.** Abana ba mwenewanyu yatowe barakuramutsa.

