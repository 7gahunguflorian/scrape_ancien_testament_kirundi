# Petero wa mbere
*105 inyandiko*
*Itariki: 2025-06-04 09:52:37*

**1.** Jewe Petero, intumwa ya Yezu Kristu, ndabandikiye mwebwe abatowe, mwebwe ngenzi zasabagiye Ponto, Galatiya, Kapadosi , muri Aziya n’i Bitiniya.

**2.** Mwatowe n’Imana ari yo Data hisunzwe ubushobozi bwayo bwo kumenya ibintu imbere y’igihe, murezwa n’impwemu , kugira mugamburuke mwongere mumijagirwe amaraso ya Yezu Kristu .

**3.** Hashemezwe Imana yo Se w’Umukama wacu Yezu Kristu, kuko yatumye tuvuka bushasha yisunze imbabazi zayo nyinshi , ngo tugire icizigiro kizima biciye kw’izuka rya Yezu Kristu mu bapfuye ,

**4.** ngo turonke intoranwa itabora, idahumanye kandi idakabirana . Iyo ntoranwa muyibikiwe mw’ijuru ,

**5.** mwebwe abo Imana izigama biciye ku bubasha bwayo kuko mufise ukwizera, kugira muronke ubukiriro bugira buhishurwe mu gihe ca nyuma.

**6.** Ivyo bituma munezerwa cane naho vyabaye ngombwa ko mushikirwa n’ibigeragezo bitandukanye akanya gato ,

**7.** kugira ngo ukwizera kwanyu kwagejejwe kuzotume mushimagizwa, muronke n’ubuninahazwa n’iteka Yezu Kristu niyahishurwa . Ukwo kwizera gufise agaciro karuta ak’inzahabu kuko naho zigezwa mu gucishwa mu muriro zihera.

**8.** Naho mutigeze mumubona, muramukunda. Naho mutamubona muri iki gihe, ntikibuza yuko mumwizera kandi mukagira umunezero w’agatangaza ata woronka uko awuvuga,

**9.** kuko bituma mushika ku ntumbero y’ukwizera kwanyu, mukaronka ubukiriro .

**10.** Ku bijanye n’ubwo bukiriro, abahanuzi bavuze ubuhanuzi bwerekeye ubuntu buhebuje mwari mugenewe, baratohoje babigiranye umwete bagira n’ubushakashatsi bwitondewe .

**11.** Bagumye batohoza igihe nyezina canke ikiringo ibintu impwemu yariko irerekana ku vyerekeye Kristu vyorangukiye . Iyo mpwemu yari muri bo yaravuze imbere y’igihe imibabaro yari gushikira Kristu be n’ubuninahazwa yoronse mu nyuma.

**12.** Barahishuriwe yuko batariko barikorera, ahubwo ko bariko bakorera mwebwe mu kuvuga ibintu ubu mwamenyeshejwe. Mwabimenyeshejwe biciye ku bababwiye inkuru nziza bafise impwemu nyeranda yarungitswe ivuye mw’ijuru . Ivyo bintu nyene abamarayika baripfuza kuvyihweza bitonze.

**13.** Rero nimukenyere zigume ku bw’igikorwa , muzigame rwose ubwenge bwanyu . Nimushingire icizigiro canyu ku buntu buhebuje muzoronka igihe Yezu Kristu azohishurwa.

**14.** Ko muri abana b’Imana bagamburuka, nimureke kwoshwa n’ivyipfuzo mwari mufise kera mutaramenya Imana,

**15.** ahubwo mwigane wa Mweranda yabahamagara, namwe mube beranda mu ngeso zanyu zose ,

**16.** kuko vyanditswe ngo: «Mutegerezwa kuba beranda kuko ndi mweranda .»

**17.** Ko mwambaza Data umwe aca urubanza ata nkunzi yisunze ivyo umwe wese akora, nimwigenze nk’abatinya Imana mu gihe mukiri ingenzi.

**18.** Kuko muzi yuko ubuzima ata co bumaze mwarazwe na ba sogokuruza banyu mwabukuwemwo bidaciye ku bintu vyononekara, nk’ifeza canke inzahabu.

**19.** Ahubwo mwabukuwemwo biciye ku maraso y’agaciro , nk’ay’umwagazi w’intama utagira akanenge canke agatosi , ni ukuvuga amaraso ya Kristu .

**20.** Ego ni ko, Imana yamutoye imbere y’igihe, isi itarashingwa , mugabo yerekanywe kw’iherezo ry’ibihe ku bwanyu .

**21.** Biciye kuri we, muremera ya Mana yamuzura mu bapfuye ikamuha ubuninahazwa , kugira ngo mwizere iyo Mana mwongere muyizigire.

**22.** Kubera ko mugamburukira ukuri, mwabaye abatyoroye bituma mwiyumvamwo abavukanyi ata bwiyorobetsi . Nimukundane cane rero bivuye ku mutima .

**23.** Kuko mwavyawe bushasha bidaciye ku rubuto rubora , ahubwo biciye ku rubuto rutabora , mubikesheje ijambo ry’Imana nzima kandi yamaho .

**24.** Nakare, «abantu bose bameze nk’ivyatsi, kandi ubuninahazwa bwabo bwose bumeze nk’ishurwe ryo mu gahinga. Ivyatsi biruma, nya shurwe rigakoroka.

**25.** Mugabo ijambo rya Yehova ryamaho ibihe vyose .» Iryo «jambo» ni ya nkuru nziza mwamenyeshejwe .

**2.** Nimuhebe rero ububi bwose , ububeshi, ubwiyorobetsi, inzigo n’ubwoko bwose bw’ukwambika ibara abandi.

**2.** Nka kurya kw’inzoya zikivuka , nimwige kwipfuza cane amata atavanze ya rya jambo, kugira atume mukura gushika ku bukiriro ,

**3.** mukire kuba mwariboneye ko Umukama ameze neza.

**4.** Ni we buye rizima abantu bataye , mugabo Imana yararitoye kandi ibona ko rifise agaciro . Igihe mumwegera,

**5.** mwebwe ubwanyu murakoreshwa nk’amabuye mazima, mukubakwa ngo mube inzu yo mu buryo bw’impwemu . Iyo nzu yubakwa kugira mucike ubuherezi bweranda, ngo mushikane ibimazi vyo mu buryo bw’impwemu vyemerwa n’Imana biciye kuri Yezu Kristu .

**6.** Kuko Icanditswe kivuga ngo: «Ehe ndiko nshinga Siyoni ibuye ryatowe, ibuye ry’umushinge ry’agaciro rigumya imfuruka, kandi nta wuryizera azokwigera ateterwa .»

**7.** Ni uw’agaciro rero kuri mwebwe kuko muri abemera. Mugabo ku batemera, «ibuye abubatsi bataye ryahavuye riba ibuye nyamukuru rigumya imfuruka »,

**8.** riba n’«ibuye ritsitaza n’igitandara kigwisha .» Batsitara kubera ko bagambararira rya jambo. Ico nyene ni co bagenewe.

**9.** Mugabo mwebwe muri «ubwoko bwatowe, muri abami mukaba n’abaherezi, ihanga ryeranda , umugwi w’abantu yagize ikintu kidasanzwe kimwegukira , kugira mumenyeshe hose ibintu vy’agahebuza » vy’umwe yabahamagara akabakura mu mwiza, akabazana mu muco wiwe w’agatangaza .

**10.** Kuko kera mutari ihanga, mugabo ubu mukaba muri ihanga ry’Imana . Mwari abantu batagiriwe imbabazi, mugabo ubu mwaragiriwe imbabazi .

**11.** Bakundwa, muri abanyamahanga n’ingenzi . Ndabahimiriza rero ngo mugume mwirinda ivyipfuzo vy’umubiri , bimwe bibateza intambara .

**12.** Mugumane ingeso nziza mu mahanga , kugira ngo babagirije ngo muri inkozi z’ikibi, ibikorwa vyanyu vyiza bibonera bitume baninahaza Imana ku musi yaje kugira isuzuma.

**13.** Kubera Umukama, nimuyobokere inzego zose zashizweho n’abantu , yaba ari umwami kubera ari umukuru,

**14.** canke ba buramatari nk’abarungitswe na we kugira bahane inkozi z’ikibi, mugabo bashimagize abakora iciza .

**15.** Kuko Imana igomba yuko mukora iciza bigatuma munumya abantu b’imburabwenge bavuga ivyo batazi .

**16.** Mube nk’abantu bidegemvya , mudakoresha umwidegemvyo wanyu nk’icitwazo co gukora ibibi , ahubwo muwukoresha nk’abashumba b’Imana .

**17.** Mutere iteka abantu b’uburyo bwose , mukunde umuryango wose w’abavukanyi , mutinye Imana , mutere iteka umwami .

**18.** Abasuku nibayobokere ba shebuja babigiranye icubahiro babereye . Ntibabigire gusa ku bameze neza kandi batarenza urugero, ariko babigire no ku bagoye gushimisha.

**19.** Kuko Imana ibishima igihe umuntu yihanganira ingorane kandi akababazwa ku karenganyo arondera kugira ijwi ryo mu mutima ryiza imbere yayo .

**20.** Mwokwihaya iki hamwe mwokubitwa kubera ko mwacumuye yamara mukavyihanganira ? Mugabo nimba mwihanganira imibabaro kubera mukora iciza, ico ni ikintu gishimwa n’Imana .

**21.** Nakare ivyo ni vyo mwahamagariwe, kuko na Kristu yababajwe ku bwanyu , aba abasigiye akarorero kugira mukurikire neza intambuko ziwe .

**22.** Nta gicumuro yakoze , eka kandi mu kanwa kiwe nta bubeshi bwahabonetse .

**23.** Atutswe , ntiyasubiza igitutsi . Ababajwe , nta we yahigira, mugabo yaguma yiragiza umwe aca imanza mu bugororotsi.

**24.** Igihe yamanikwa ku giti , we ubwiwe yarikoreye ibicumuro vyacu mu mubiri wiwe bwite, kugira tuvavanure n’ibicumuro hanyuma tubeho dukora ibigororotse. Kandi «biciye ku bikomere vyiwe mwarakize .»

**25.** Kuko mwari nk’intama ziriko zirazimira , ariko ubu mwaragarutse kuri wa mwungere akaba n’umuhagarikizi w’ubuzima bwanyu.

**2.** kubera biboneye ingeso zanyu nziza , bakabona n’uko mububaha cane.

**3.** Bagore, na mwebwe nyene nimuyobokere abagabo banyu , kugira ngo nimba hari abatagamburukira rya jambo, bagondozwe ata jambo rivuzwe, biciye ku ngeso zanyu ,

**3.** Ugushaza kwanyu ntikube canecane ukw’inyuma, ni ukuvuga ugusuka imishatsi no kwambara udusharizo tw’inzahabu canke impuzu nziza.

**4.** Ahubwo ugushaza kwanyu kubonekere ku co muri imbere mu mutima , ku bwiza budatituka bw’umutima utekereje kandi witonda , ari na wo ufise agaciro kanini imbere y’Imana.

**5.** Kuko ukwo ari ko abagore beranda ba kera bizigira Imana bishariza, bakayobokera abagabo babo,

**6.** nk’uko Sara yagamburukira Aburahamu, akamwita umutware wiwe . Namwe mwacitse abana biwe, mukire kuguma mukora iciza kandi mudatinya .

**7.** Namwe bagabo, nimubandanye kubana n’abagore banyu mwisunze ubumenyi . Mubatere iteka mu kubafata nk’icombo kitanganya namwe gukomera, kuko na bo nyene ari ba samuragwa b’ubuzima dukesha ubuntu buhebuje bw’Imana, cokimwe namwe . Mubigire kugira ntihagire igitangira amasengesho yanyu.

**8.** Ubwa nyuma, mwese mwiyumvire muhuza , mubabarane, mukunde abavukanyi, mugire impuhwe n’ukwicisha bugufi .

**9.** Ntimwishure ikibi ku kindi canke igitutsi ku kindi . Ahubwo mwishure mu bugwaneza , kuko ivyo ari vyo mwahamagariwe kugira mutorane umuhezagiro.

**10.** Kuko handitswe ngo: «Uwushaka gukunda ubuzima no kwiberaho ahimbawe ategerezwa kurinda ururimi rwiwe kuvuga ibibi , n’iminwa yiwe akayirinda kuvuga ibinyoma.

**11.** Nareke ikibi , akore iciza . Narondere amahoro, ayakurikirane .

**12.** Kuko amaso ya Yehova ari ku bagororotsi, kandi amatwi yiwe arumva ugutakamba kwabo , ariko Yehova arwanya abakora ibintu bibi .»

**13.** Mu vy’ukuri, ni nde azobagirira nabi nimba mufise umwete wo gukora iciza ?

**14.** Mugabo naho mwobabara muhorwa ubugororotsi, muba muhiriwe . Ariko ntimutinye ico batinya canke ngo muhagarike umutima .

**15.** Mugabo mwemere mu mitima yanyu ko Kristu ari Umukama be n’uko ari mweranda, mwame mwiteguriye kwiburanira imbere y’umuntu wese ababajije ishimikiro ry’icizigiro mufise. Mugabo mubigirane ubwitonzi n’icubahiro kigera kure .

**16.** Mugumane ijwi ryiza ryo mu mutima , kugira ngo naho bobavuga nabi gute, ababavuga nabi bamaramare kubera mwigenza neza nk’abayoboke ba Kristu .

**17.** Mwopfuma mubabazwa muhorwa ko muriko mukora iciza , nimba Imana yemeye ko bibashikira, aho guhorwa ko muriko mukora ikibi .

**18.** Kuko na Kristu yapfuye rimwe rizima kubera ibicumuro vy’abantu , umuntu w’umugororotsi apfira abantu batagororotse kugira abajane ku Mana . Yishwe mu mubiri mugabo agirwa muzima mu mpwemu .

**19.** Aho amariye kugira umubiri w’impwemu, yaragiye abwira ubutumwa bw’urubanza impwemu ziri mw’ibohero .

**20.** Izo mpwemu zari zaragambaraye kera, hamwe Imana yari irindiriye yihanganye mu gihe ca Nowa , ca gihe ubwato bwariko burubakwa , ubwo abantu bakeyi, ni ukuvuga abantu umunani, bakirijwemwo biciye mu mazi .

**21.** Igihuye n’ivyo ni ibatisimu. Ni yo namwe ubu iriko irabakiza biciye kw’izuka rya Yezu Kristu. Ibatisimu ntikuraho umucafu w’umubiri, ahubwo ni uburyo bwo gusaba Imana ijwi ryo mu mutima ryiza .

**22.** Yezu ari iburyo bw’Imana kuko yagiye mw’ijuru, kandi yarahawe kuganza abamarayika n’abafise ubukuru n’ububasha .

**2.** Abigira kugira ngo igihe asigaje mu mubiri, akibeho atakirondera gushitsa ivyipfuzo vy’abantu , ahubwo kugira ashitse ivyo Imana igomba .

**3.** Igihe mwamaze mukora ivyo amahanga agomba kirahagije . Mwari mwihebeye inyifato iteye isoni kandi y’akagagazo , mukirekerana mu bijanye n’ivyipfuzo bibi, mukanywa birenze, mukidagadura birenze, mukaja hamwe kugira munywe inzoga nyinshi, mugasenga n’ibigirwamana kandi bizira .

**4.** Ko Kristu yababajwe mu mubiri , namwe nyene mwambare uwo mutima nyene nk’ikirwanisho, kuko umuntu ababazwa mu mubiri aba avavanuye n’ibicumuro .

**4.** Birabatangaza kubona mutabandanya kwifatanya na bo muri iyo ngendo y’ubuhumbu, bigatuma babavuga nabi .

**5.** Mugabo abo bantu bazogira ico babazwa n’umwe yiteguriye gucira urubanza abazima n’abapfuye .

**6.** Ni co gituma inkuru nziza yabwiwe n’abapfuye , kugira ngo naho bacirwa urubanza mu buryo bw’umubiri hisunzwe uko abantu babona ibintu, babeho mu buryo buhuje n’impwemu, hisunzwe uko Imana ibona ibintu.

**7.** Mugabo iherezo ry’ibintu vyose riregereje. Mube rero abantu biyumvira neza , kandi mugume mwibuka gusenga .

**8.** Na canecane, mukundane rwose kuko urukundo rupfuka ibicumuro vyinshi .

**9.** Mwakirane ata kwidoga .

**10.** Umwe wese yararonse ingabirano. Muyikoreshe rero mu gukoreranira nk’abasuku beza bafasha abandi kwungukira ku buntu buhebuje bw’Imana bwerekanwa mu buryo butandukanye .

**11.** Uwufise ingabirano yo kuvuga, navuge nk’uwushikiriza amajambo ava ku Mana. Uwukorera abandi, nabikore yishimikije inkomezi Imana itanga . Ivyo bizotuma Imana ininahazwa muri vyose biciye kuri Yezu Kristu. Ubuninahazwa n’ubushobozi ni ivyayo gushika ibihe bidahera. Amen.

**12.** Bakundwa, ntimutangazwe n’ibigeragezo bimeze nk’umuriro biriko birabashikira , nk’aho mwoba muriko mushikirwa n’ikintu kitabaho.

**13.** Ahubwo mubandanye kunezerwa ku rugero mugezako mu gushikirwa n’imibabaro nk’iya Kristu , kugira ngo n’igihe ubuninahazwa bwiwe buzohishurwa , muzonezerwe mwongere mwuzure akanyamuneza.

**14.** Nimba mutukwa muhorwa izina rya Kristu, murahiriwe kubera ko impwemu y’ubuninahazwa, ya mpwemu y’Imana, iri kuri mwebwe.

**15.** Ariko ntihagire n’umwe muri mwebwe ababazwa ahorwa kuba ari umwicanyi canke igisuma canke inkozi y’ikibi canke uwita mu vy’abandi .

**16.** Mugabo uwubabazwa ahorwa kuba ari umukirisu, ntamaramare , ahubwo nagume aninahaza Imana, yitwa umukirisu.

**17.** Kuko iki ari co gihe cashinzwe c’uko urubanza rutangurira ku nzu y’Imana . Nimba rero rutangurira kuri twebwe , mwumva none abatagamburukira inkuru nziza y’Imana bizobagendera gute ?

**18.** «Nimba umugororotsi ariko arakizwa bigoranye, none bizogendera gute umuntu atubaha Imana hamwe n’umucumuzi ?»

**19.** Nuko rero, abariko bababazwa mu buryo buhuye n’ivyo Imana igomba, nibagume biragiza Umuremyi w’umwizigirwa, uko babandanya gukora iciza .

**2.** nimuragire ubusho bw’Imana mujejwe, mubuhagarikire mutagoberewe ahubwo mubikunze imbere y’Imana . Ntimubikore mubitumwe n’ugukunda inyungu mbi , ahubwo mubikore mubishashaye.

**3.** Ntimukandamize abagize intoranwa y’Imana , ahubwo mubere akarorero ubusho .

**4.** Kandi wa mwungere mukuru niyerekanwa, muzoronka rwa rugori rw’ubuninahazwa rudakabirana .

**5.** Hari impanuro nipfuza rero guha abakurambere bo muri mwebwe. Ndayibaha nk’umukurambere mugenzi wabo, nk’icabona c’imibabaro ya Kristu, be n’uwuzosangira na bo ubuninahazwa bugiye guhishurwa . Iyo mpanuro ni iyi:

**5.** Namwe bakiri bato , nimuyobokere abatama . Mugabo mwese mwambare ukwicisha bugufi mu kuntu mufata abandi, kuko Imana irwanya abibona, mugabo ikagirira ubuntu buhebuje abicisha bugufi .

**6.** Mwicishe bugufi rero munsi y’ukuboko kw’Imana gukomeye, kugira ibashire hejuru igihe kigeze ,

**7.** kandi mugume muterera amaganya yanyu yose kuri yo , kuko ibababara .

**8.** Muzigame ubwenge bwanyu, mube maso . Umwansi wanyu Shetani agendagenda nk’intambwe iroha, arondera uwo arotsa .

**9.** Mugabo mumurwanye mushikamye mu kwizera, muzi yuko imibabaro imeze nk’iyo iriko irashikira umuryango wose w’abavukanyi banyu mw’isi .

**10.** Mugabo nimwamara kubabazwa akanya gato, ya Mana yo soko ry’ubuntu buhebuje bwose, imwe yabahamagarira ubuninahazwa bwayo bw’ibihe bidahera mu bumwe na Kristu, yo ubwayo izorangiza ukumenyerezwa kwanyu. Izotuma mushikama , ibakomeze , itume mushinga imizi.

**11.** Ubushobozi bube ubwayo ibihe vyose. Amen.

**12.** Ndabandikiye biciye kuri Silivano , umuvukanyi mbona ko ari umwizigirwa. Ndabandikiye muri make kugira ndabaremeshe, nshinge n’intahe nshimitse yuko ubwo buntu buhebuje Imana ibagirira ari ubw’ukuri. Nimubugumemwo.

**13.** Wa mugore ari Babiloni yatowe nkamwe, arabaramutsa. N’umuhungu wanje Mariko arabaramutsa.

**14.** Muramukanye mu kugumbirana n’igishika .

